# -*- mode: mandoku-view; -*-
#+TITLE: 格致鏡原
#+DATE: 2015-08-24 23:36:23.622014
#+PROPERTY: ID KR3k0061
#+PROPERTY: BASEEDITION WYG    
#+PROPERTY: JUAN 卷七十六
<pb:KR3k0061_WYG_076-1a>¶
欽定四庫全書¶
　格致鏡原卷七十六　　　大學士陳元龍撰¶
　　果類(三/)¶
　　　葡萄¶
總論　博物志張騫使西域還得葡萄　六帖李廣利¶
為貳師將軍破大宛得葡萄種歸漢　異國志龜兹胡¶
人奢侈家有致千斛葡萄漢使取實來離宫别館旁盡¶
種之　史記大宛以葡萄為酒數千歲不敗　晉宫閣¶
<pb:KR3k0061_WYG_076-1b>¶
名華林園葡萄一百七十八株　洛陽伽藍記葡萄實¶
大於棗至熟時常取之以賜宫人　南部新書太宗破¶
髙昌収馬乳葡萄種於苑中并得酒法　格物論葡萄¶
苗作藤蔓而極長大盛者一二本綿被山谷開花極細¶
黄白色其實紫白黑三種而形之圓銳亦二種　本草¶
益氣強志令人肥健少飢延年輕身　魏文帝詔葡萄¶
解酒宿酲掩露而食甘而不䬼脆而不酸冷而不寒味¶
長汁多除煩解䬼道之固已流涎咽唾况親食之&KR0088;他¶
<pb:KR3k0061_WYG_076-2a>¶
果寧有匹之者　酉陽雜俎俗言葡萄蔓好引於西南¶
庾信謂魏使尉瑾曰我在鄴遂大得葡萄竒有滋味陳¶
昭曰作何形狀徐君房曰有類軟棗信曰君殊不體物¶
何得不言似生茘枝　談藪梁使徐君房與魏使陳昭¶
各言方物昭問君房葡萄味何如橘柚答曰津液竒勝¶
芬芳減之君房曰金衣素裏見包作貢向齒自消良應¶
不及　河東備録楊炎食葡萄曰汝若不澀當以太原¶
食尹相授　國史補李直方第果品葡萄為五　清異¶
<pb:KR3k0061_WYG_076-2b>¶
録溫庭筠曰葡萄是賜紫櫻桃　視聽鈔今世呼葡字¶
為入聲樂天詩云酒餘送盞推蓮子燭淚堆盤壘葡萄¶
其音自唐然矣　花木考葡萄宜種棗樹旁春間鑽棗¶
樹作一竅引葡萄枝從竅中過俟大滿竅斫去其根使¶
托棗生實大而甘美以米泔澆之¶
詳類　漢書無雷國罽賓國皆有葡萄　秦州記秦野¶
多葡萄　王逸茘枝賦西旅獻崑山之葡萄　唐書磨¶
鄰老勃薩歲獻貴人葡萄實大者如雞卵又西域有笯¶
<pb:KR3k0061_WYG_076-3a>¶
赤建國多葡萄又焉耆國土宜葡萄　清異録河東葡¶
萄有極大者唯土人得啖之其至京師者百二子紫粉¶
頭而已　酉陽雜俎貝丘之南有葡萄谷谷中葡萄可¶
就其所食之或有取歸者即失道世言王母葡萄也天¶
寶中沙門曇霄持還本寺植之遂活長髙數仞蔭地十¶
丈仰觀若帷蓋房實磊落紫瑩如墜時人號為草龍珠¶
帳　果譜水晶葡萄暈色帶白如著粉形大而長味甚¶
甜西番者更佳馬乳葡萄色紫形大而長味甘紫葡萄¶
<pb:KR3k0061_WYG_076-3b>¶
黑色有大小二種酸甜二味緑葡萄出蜀中熟時色緑¶
若西番之緑葡萄名兎睛味勝糖蜜無核則異品也其¶
價甚貴瑣瑣葡萄出西番實如小胡椒云小兒常食可¶
免生痘又云痘不快食之即出今中國亦有種者一架¶
中間生一二穂雲南者大如棗味尤長　葉向髙四夷¶
考朶顔三衛産白葡萄　髙濓草花譜野葡萄生諸山¶
中子細如小豆色紫蓓蕾而生狀若葡萄¶
　　　石橊¶
<pb:KR3k0061_WYG_076-4a>¶
埤蒼石橊柰屬　廣雅若橊石橊也　通雅石橊古今¶
注名丹若　陸機與弟書張騫為漢使外國十八年得¶
塗林安石橊種　潘岳賦石橊者天下之竒樹九州之¶
名果千房同膜十子如一　格物論石橊苞如杯赤色¶
黒斑中如蜂窠子如人齒光皎琥珀又有潔白如雪者¶
有甜酢二種熟時其苞自裂名果也　洛陽伽藍記白¶
馬寺石橊甚甜得者不敢輒食轉遺親戚至厯數家京¶
師語曰白馬甜橊一石直牛　宋書晉安帝時武陵臨¶
<pb:KR3k0061_WYG_076-4b>¶
沅獻安石橊一蒂六實　鄴中記石虎苑中有安石橊¶
子大如椀盞其味不酸　扶南傳頓遜國有安石橊取¶
汁停杯中數日成美酒　酉陽雜俎南詔石橊子大皮¶
薄如藤紙味絶於洛中又云甜者名天漿能已乳石毒¶
　瑣碎録河陰石橊名三十八者其中只有三十八粒¶
子　段成式續集大食勿斯離國石橊重五六斤　物¶
性志子白者名水晶石橊道家謂之三尸酒𤣥覽石橊¶
之實醉三尸　廣記新羅多海石橊　北史齊安徳王¶
<pb:KR3k0061_WYG_076-5a>¶
延宗納趙郡李祖收女為妃後帝幸李宅宴而妃母宋¶
氏薦二石橊於帝前收曰石橊房中多子王新婚妃母¶
欲子孫衆多帝大喜　北户録代國公主以石橊作胭¶
脂輒棄其實　野客叢書錢王諱鏐(音/畱)以石橊為金櫻¶
　避暑録囘道人醉於沈東老家取食餘石橊皮書詩¶
一絶即長揖出門越石橋而去　志雅堂雜鈔凡碾工¶
描玉用石橊皮汁則見水不脫¶
　　　林檎¶
<pb:KR3k0061_WYG_076-5b>¶
述眞記林檎果實可佳比榲桲實微大其狀醜其味香¶
闗輔有之江淮南少　廣志林檎似赤柰子亦名黑檎¶
一名來禽言味甘熟來衆禽也北人呼為頻婆果　劉¶
楨京口記南國多林檎　洽聞記唐永徽中魏郡人王¶
方言種林檎實如小黄瓠色白如玉間以朱㸃味美非¶
常進於髙宗種之苑中謂之朱柰又名五色林檎或謂¶
之聯珠果因賜方言文林郎故又名文林果　劉孝威¶
謝賚林檎啟生於玉井之側出自金膏之地　清異録¶
<pb:KR3k0061_WYG_076-6a>¶
馮長樂别墅來禽數種有旃檀紫粉分心軟帶諸名¶
李時珍本草其𩔖有金林檎紅林檎水林檎蜜林檎黑¶
林檎皆以色味得名　紺珠俗名花紅大者名沙果又¶
天方來禽一枚重五斤　學圃餘疏北土之頻婆果即¶
花紅一種之變也　清異録來禽百枚用蜂蜜浸十日¶
取出别入蜂蜜五斤細丹砂末二兩攪拌封泥一月出¶
之陰乾名冷金丹飯後酒時食一兩枚其功勝九轉丹¶
　花木考句曲山房熟水法削沉香釘數箇插入林檎¶
<pb:KR3k0061_WYG_076-6b>¶
中置缾内沃以沸湯密封缾口久之乃飲其妙莫甚¶
桂苑叢談隋時王徳祖家有林檎樹生癭大如斗經三¶
年其癭朽爛徳祖撤其皮遂見一孩兒抱胎而出因收¶
養之名曰梵志¶
　　　橄欖(附餘甘/)¶
嵇含草木狀橄欖樹身聳枝髙數丈其子㴱秋方熟味¶
雖苦澀咀之芬馥勝含雞舌香呉時歲貢以賜近侍¶
嶺表録異閩中尤重其味咀之香口核有稜内三竅有¶
<pb:KR3k0061_WYG_076-7a>¶
仁能解酒毒置茶中尤佳有野生者子繁樹峻不可梯¶
縁但刻根下方寸許納鹽其中一夕子盡落　彚苑橄¶
欖生嶺南今閩廣諸郡皆有之木似木槵而髙且端直¶
可愛大如棗兩頭尖青二月花生至八月熟先生者向¶
下後生者漸髙味苦酸而澀食乆方囘甘昔人名為諫¶
果人誤食鯸鮐肝至迷悶者飲其汁立差　學齋佔畢¶
東坡咏橄欖詩云紛紛青子落紅鹽蓋凡果之生也必¶
青及熟也必變色如梅杏半傅黄朱果爛枝繁是也唯¶
<pb:KR3k0061_WYG_076-7b>¶
有橄欖雖熟亦青故謂之青子不可他用也　本草有¶
五種一丁香欖二故欖三蠻欖四新婦欖五絲欖　范¶
成大曰又有烏欖方欖　海槎餘録青橄欖無仁烏橄¶
欖有仁外肉取來杵碎乾放則自有霜堆起如白鹽名¶
曰欖醬　物𩔖相感志枝節間有脂并皮葉煎之如黒¶
餳謂之欖糖用泥海船著水如漆益堅緊也　正字通¶
木枝狀如黑膠者土人採取爇之甚芬烈謂之欖香一¶
種波斯橄欖核三瓣蜜漬食　廣志東向枝曰橄欖南¶
<pb:KR3k0061_WYG_076-8a>¶
向枝曰木威又名南威　圖經感擥俗作橄欖　郝經¶
橄欖詩注南人謂之格覽¶
餘甘　臨海異物志餘甘唯泉州有之其子梭形又如¶
梅實兩頭銳有刺始嚼味酸澀飲水乃甘餘甘橄欖同¶
一物異名耳以蜜藏之亦佳　呉録髙凉安寧縣有餘¶
甘　雲南記瀘水南岸有餘甘子色微黄味酸苦核有¶
五稜　異物志餘甘如彈丸大視之理如定陶瓜片初¶
入口如苦忽咽中乃更甜美鹽而蒸之尤美可多食¶
<pb:KR3k0061_WYG_076-8b>¶
本草菴摩勒餘甘子也　山谷詩註餘甘一名味諫今¶
稱諫果¶
　　　檳榔¶
周成雜字檳榔果也似螺可食　廣志木實曰檳榔彼¶
方珍之以為口實亦出交阯　呉普本草檳榔一名賓¶
門尖長有紫文者名檳圓而矮者為榔又名螺果　仙¶
藥録檳榔一名仁頻　南方草木狀檳榔樹髙十餘丈¶
皮似青桐節如桂竹下本不大上枝不小森秀無柯端¶
<pb:KR3k0061_WYG_076-9a>¶
頂有葉似甘蕉條派開破仰望眇眇如揷叢蕉於竹杪¶
風至獨動似舉羽扇而掃天葉下繫數房房綴數十實¶
實大如桃李天生棘重累其下所以禦衞其實也堅如¶
乾棗以扶畱藤古賁&KR0069;(即蠣蚌/&KR0069;也)并食則滑美下氣消穀¶
出林邑土人以為貴款客必先進若邂逅不設用相嫌¶
恨　異物志檳榔樹如笋竹生竿近上未五六尺間洪¶
腫起如瘣木焉因坼裂出若黍秀也無華而為實　俞¶
益期與韓康伯牋檳榔信南越之竒觀子既非常木亦¶
<pb:KR3k0061_WYG_076-9b>¶
特異葉聚樹端房棲葉下華秀房中子結房外其中空¶
其外勁調直亭亭千百若一步其林則寥朗庇其陰則¶
蕭條性不耐霜不得北植必當遐樹海南遼然萬里¶
鶴林玉露檳榔功有四醒能使醉每食則熏然頰赤若¶
飲酒醉能使醒酒後嚼之則寬氣餘酲頓解飢能使飽¶
飢而食之則充然氣盛飽能使飢食後食之則食消化¶
　海槎餘録檳榔産於海南每親朋㑹合互相擎送以¶
為禮至於議姻不用年帖只送檳榔而已　南史宋劉¶
<pb:KR3k0061_WYG_076-10a>¶
穆之家貧嘗乞食於妻兄江氏一日食畢求檳榔江氏¶
兄弟戲之曰檳榔消食君乃常飢何忽須此及穆之為¶
丹陽尹召妻兄弟以金柈貯檳榔一斛進之　羅浮山¶
疏山檳榔一名蒳子幹似蔗葉似柞一藂十餘幹毎幹¶
生十房房底數百子四月採¶
　　　香櫞¶
廣州記一名枸櫞樹似橘實如柚大而倍長味竒酢¶
格物叢話人愛其香氣謂之香櫞今南劍州産此取以¶
<pb:KR3k0061_WYG_076-10b>¶
供嵗貢　韓彦直橘録香圓木似朱欒枝間有刺其長¶
如瓜有及一尺四五寸者清香襲人酒䦨并刀破之蓋¶
不減新橙也　嶺表録枸櫞形如瓜皮似橙而金色故¶
人重之且愛其香氣南土女人競取其肉雕鏤花鳥浸¶
之蜂蜜㸃以胭脂亦不讓於鏤木瓜冬瓜也　學圃雜¶
疏香櫞雖酸濺齒以為湯則大佳　異物志味不美可¶
浣治葛苧若酸漿　橘録香欒大於朱欒形圓色紅芳¶
馨可翫朱欒其花絶香顆圓實皮粗瓣堅味酸不可食¶
<pb:KR3k0061_WYG_076-11a>¶
摘置几案間乆則其臭如蘭¶
　　　木瓜¶
爾雅楙木瓜郭註實如小瓜酢可食詩衛風投我以木¶
瓜　清異録木瓜性益下部若脚膝筋骨有疾者必用¶
焉故號為鐵脚梨　蜀本草木瓜樹如柰花作房生子¶
形似括樓火乾甚香　水經注魚復縣地多木瓜樹子¶
大如甒白黄實甚苦香　地理志鹽州貢鹽山木瓜杭¶
州潭州湖州貢木瓜　全芳備祖宣州人種蒔木瓜滿¶
<pb:KR3k0061_WYG_076-11b>¶
山谷實成則鏃紙薄其上夜露日曝漸而變紅本州以¶
充貢焉　五行志太和三年成都李樹生木瓜空中不¶
實　廣志木瓜子可藏枝為杖長一尺百二十節　明¶
皇雜記唐元獻皇后思食酸味明皇以告張說因進經¶
袖出木瓜以獻　語林崔涓守杭州湖上飲餞客獻木¶
瓜所未嘗有也有中使即袖歸欲進于上既去守懼得¶
罪官妓作酒糾者白守某度木瓜經宿必委中流也此¶
物芳脆易損必不能入獻㑹送者還云果漬爛弃之矣¶
<pb:KR3k0061_WYG_076-12a>¶
　三國典略木瓜&KR0069;毒魚魚皆死浮出¶
　　　胡桃¶
本草出自羌胡張騫使西域還始得種植之秦中後漸¶
生東土改名核桃　名物志名羌桃　梵書名播師羅¶
　格物總論胡桃生北土今陜洛間多有之大株厚葉¶
多隂實青皮有房瓤白味甘殻薄者為佳食之令人肥¶
健　晉書鈕滔母答呉國書曰胡桃本生西羌外剛樸¶
内柔甘質似古賢欲以奉貢　荀氏春秋祠制常設用¶
<pb:KR3k0061_WYG_076-12b>¶
胡桃　雲仙散録開元中長安物價大減胡桃炙十金¶
一柈　朝野僉載𤣥都觀葉法善取胡桃二升并殻食¶
之竝盡　廣志陳倉胡桃薄皮多肌隂平胡桃大而皮¶
脆急捉則碎　草木子胡桃仁曰蝦蟆　酉陽雜俎蔓¶
胡桃出南詔大如扁螺兩隔味如胡桃　嶺表録異山¶
胡桃皮厚而堅底平如檳榔以斧椎之方破¶
　　　金橘¶
韓彦直橘録金橘生山逕間木髙不及尺許結實繁多¶
<pb:KR3k0061_WYG_076-13a>¶
取者多至數升肉瓣不可分止一核　歐公歸田録金¶
橘産于江西香清味美置之樽俎光彩的爍如金彈丸¶
誠珍果也溫成皇后好食之由是價重京師若欲乆畱¶
著於緑荳中藏之可經時不變蓋橘性熱豆性凉故能¶
久也　冷齋夜話劉淵材恨金橘太酸　彚苑金橘小¶
如彈丸黄如金唯出營道者為天下魁出江浙者皮甘¶
肉酸不逮矣　學圃雜疏金橘牛乳者易生而品下圓¶
者甘香　涪翁雜志武陵有一種小橘名楱疑即今之¶
<pb:KR3k0061_WYG_076-13b>¶
金橘　果譜金豆一名山金柑一名山金橘¶
　　　銀杏¶
格物論銀杏樹髙大葉薄有刻缺實如枇杷大每一枝¶
百十顆八九月熟採之去其皮與肉取核為果瓤黄白¶
色去膜炒食之一名鴨脚因葉相似也　瑣碎録銀杏¶
有雌雄雄者三稜雌者兩稜須雌雄同種方結實或雌¶
樹臨水種照影亦結或將雌樹鑿一孔以雄木塡之北¶
人稱為白果南人稱為靈眼宋初始入貢改名銀杏¶
<pb:KR3k0061_WYG_076-14a>¶
彚苑銀杏二更開花三更結實又名公孫樹言其實久¶
而後生公種而孫方食取之者以竹&KR1130;篐其本擊&KR1130;自¶
落　正字通一名平仲左思呉都賦平仲桾櫏註劉成¶
曰平仲之木實如銀陳藏器以為即銀杏也　春渚紀¶
聞元豐間禁中有果名鴨脚子者四大樹皆合抱其三¶
在翠芳亭之北嵗收實至數斛而得地隂翳無可臨玩¶
之所其一在太清樓之東得地顯曠可以就賞而未嘗¶
著一實裕陵嘗指而歎明年一木遂花而得實數斛裕¶
<pb:KR3k0061_WYG_076-14b>¶
陵大悦命宴太清以賞仍分頒侍從　歐公詩註京師¶
舊無鴨脚樹駙馬王和父自南方移植于其第　華夷¶
花木考塗山頂有銀杏一株大可數百圍不知年矣¶
三元延壽書白果食滿千顆殺人¶
　　　松子¶
彚苑松有二種唯五葉者結子　格物總論松子二種¶
海松子生新羅如小栗三角其中仁香美東夷食之當¶
果雲南松子巴豆相似味不及也　清異録新羅使者¶
<pb:KR3k0061_WYG_076-15a>¶
每來多鬻松子有數等玉角香重堂棗御家長龍牙子¶
惟玉角香最竒使者亦自珍之　顧愔新羅國記松子¶
形如桃仁而稍小皮硬浸酒療風　紺珠松子出遼東¶
實小殻褐色肉白香美　嵩山記嵩髙山有大松樹或¶
千嵗或百嵗採食其實得長生　廣志千嵗老松子色¶
黄白味似栗可食　果譜松子以粗布袋盛挂當風處¶
則不膩　神仙傳偓佺好食松實能飛行速如走馬以¶
松子遺堯堯不能服受服者皆三百嵗¶
<pb:KR3k0061_WYG_076-15b>¶
　　　榛子¶
左傳女贄不過榛栗　周禮饋食之籩其實榛　鄭樵¶
通志榛子似栗而小　陸璣草木疏榛栗屬其一種皮¶
葉皆如栗其子小形如杼子味亦如栗所謂樹之榛栗¶
者也其一種枝葉似木蓼生髙丈餘作胡桃味遼東上¶
黨皆饒山有榛之榛枝葉似栗樹子似橡子味似栗枝¶
莖可以為燭　彚苑生遼東山谷樹髙丈許子如小栗¶
可茹軍行食之當粮中土亦有¶
<pb:KR3k0061_WYG_076-16a>¶
　　　榧子¶
本草榧實一名柀子一名玉山果廣信玉山縣者良¶
日用本草土人呼為赤果一曰玉榧　紺珠樹大連抱¶
葉似杉實如橄欖殻紫褐色而脆中仁香可療百蟲¶
果譜榧有雌雄雄者花而雌者實實可生食煮收之可¶
乆小而心實者佳¶
　　　蓮子¶
爾雅荷芙蕖其實蓮其中的的中薏　詩疏蓮青皮裏¶
<pb:KR3k0061_WYG_076-16b>¶
白子為菂菂中有青長三分如鈎為薏味甚苦菂五月¶
中生生啖脆至秋表皮黒菂成實可磨以為飯如粟令¶
人強健又可為糜幽州揚豫取備飢年　爾雅的薂郭¶
註即蓮實　酉陽雜俎湖目蓮子也　事物原始蓮肉¶
呉人呼為蓮蓬　拾遺記昆流素蓮一房百子淩冬而¶
茂　豫章志雩都縣有瑞蓮池池産異蓮其實曰覆鐘¶
金鋌　三堂往事宅有釣魚池一種蓮子一嵗再結實¶
每實子十雙　内觀日疏六月廿四日謂之觀蓮節晁¶
<pb:KR3k0061_WYG_076-17a>¶
采與其夫各以蓮子饋遺為歡　五雜組今趙州寧晉¶
縣有石蓮子皆埋土中不知年代居民掘土往往得之¶
有數斛者其狀如鐵石而肉芳香不枯投水中即生蓮¶
葉食之令人輕身延年已瀉痢諸疾今醫家不察乃以¶
番蓮子代之豈能補益乎¶
　　　藕¶
爾雅荷芙蕖其本蔤其根藕　埤雅藕能移凡芙蕖行¶
藕如竹之行鞭節生一葉一花花葉相偶故謂之藕俗¶
<pb:KR3k0061_WYG_076-17b>¶
云藕生應月月生一節閏輒益一今江左穿池取汲不¶
欲種藕以藕善耕泥壞池也　物𩔖相感志以其孔必¶
雙數故謂之藕　邢疏蜀人以藕為茄　格物論藕荷¶
根乃莖下白蒻在泥中者中有七孔每節臂相似肉白¶
其間有絲味甘脆解暑渴　本草衍義其根以白蓮者¶
為佳　方書藕可以散血　拾遺記周穆王時西王母¶
進千年碧藕　續仙傳羅公逺謂中使曰主上列月華¶
之藕　齊民要術師曠曰歲欲雨雨草先生謂藕也¶
<pb:KR3k0061_WYG_076-18a>¶
詩疏幽州人謂之光旁為光如牛角　清異録北戎蓮¶
實狀長少味出藕頗佳然止三孔用漢語轉譯其名曰¶
省事三　國史補蘓州進藕最上者曰傷荷藕欲長其¶
根故傷其葉　方輿勝覽普州有天池藕陳希夷所種¶
　清異録崔逺家墅在長安城南就中褉池産巨藕貴¶
重一時相傳為褉寶又曰玉臂龍　樹萱録有碧衣女¶
子咏詩云藕𨼆玲瓏玉　開元記終南山有旱藕狀𩔖¶
葛粉餌之延年　談圃郴州多碧蓮根大如盎張嘗以¶
<pb:KR3k0061_WYG_076-18b>¶
墨印于詩藳上以詫北人也¶
　　　菱¶
爾雅蔆(同/菱)蕨攗郭註今水中芰邢疏菱一名蕨攗楚人¶
名菱曰芰國語云屈到嗜芰俗云菱角是也　埤雅其¶
葉似荇白華實有紫角刺人亦名薢茩說文云楚謂之¶
芰秦謂之薢茩　周禮籩人加籩之實蔆芡　武陵記¶
四角三角曰芰兩角曰菱通謂之水栗花紫晝合宵炕¶
隨月轉移或紫苞或青苞肉白生啖甘脆熟能飽人¶
<pb:KR3k0061_WYG_076-19a>¶
酉陽雜俎蘓州折腰菱多兩角荆州郢城菱三角無刺¶
可以挼莎　廣志鉅野之菱大于常菱淮漢以南凶年¶
以為蔬　羅浮山記綏寧縣元龜淵中出菱甚為甘㫖¶
　爾雅翼餌菱實可斷穀　武陵記菱米不知種所自¶
出植于旱山不假耒耜不事灌溉逮秋則自熟粒米粗¶
糲　梁書魚𢎞為湘東王鎭西司馬述職西上道中乏¶
食縁路采菱作飯給所部　洞冥記𤣥都觀翠水中有¶
菱碧色狀如雞飛名翔雞菱仙人鳬伯子常採之　拾¶
<pb:KR3k0061_WYG_076-19b>¶
遺記漢昭帝淋池中有倒生菱莖如亂絲一花十葉根¶
浮水上實沉泥裏泥如紫色謂之紫泥菱食之不老¶
洞冥記旦露池有浮根菱根出水上葉沈波下實細薄¶
皮甘香葉半青半黄霜降彌美因名青冰菱　彚苑有¶
紺珠菱緑芰　本草菱老則殻黑而硬謂之烏菱冬月¶
風乾為果¶
　　　芡實¶
古今注芡一名雁頭　本草經雞頭一名雁實生雷澤¶
<pb:KR3k0061_WYG_076-20a>¶
　爾雅翼芡實有觜若雞鴈頭然一名鴈喙内有米圓¶
白如珠乆食宜人莊子名雞壅管子名卵蔆　說文一¶
名鴻頭又名暖菱　揚雄方言北燕謂之䓈青徐淮泗¶
之間謂之芡南楚江淮間謂之雞頭或謂之雁頭或謂¶
之烏頭　孫公談圃芡甘滑可食名為水硫黄　埤雅¶
芡葉似荷而大上有數十蹙衂如沸莍生而有芒刺其¶
中有米可以濟飢葢其蓬蹲如雞首故曰雞頭　仇池¶
筆記芡暖菱寒芡開花向日菱開花背日　王直方詩¶
<pb:KR3k0061_WYG_076-20b>¶
話京師㑹靈觀凝祥池芡最盛僕射陂在鄭州世亦稱¶
其貢芡　學圃雜疏芡在京師産者形如刺蝟而有粳¶
糯糯而大者味勝杭産　淮南子雞頭已瘻注瘻頸腫¶
疾雞頭治之　七修𩔖藳雞頭煮者以防風水浸之經¶
月不壞生者每一斗用防風四兩換水浸之可以度年¶
　　　西瓜¶
胡嶠陷虜記嶠隨蕭翰入虜中眞珠寨東行數十里入¶
平川始食西瓜云契丹破囘紇得瓜種以牛糞覆棚而¶
<pb:KR3k0061_WYG_076-21a>¶
種之大如中國冬瓜而味甘　眞珠船西瓜爾雅本草¶
齊民要術及諸𩔖書竝不載知昔所無草木子云元世¶
祖征西域中國始有種余按五代時胡嶠陷虜始食西¶
瓜又文文山西瓜吟云拔出金佩刀切破蒼玉缾千㸃¶
紅櫻桃一團黄水晶知不始於元世祖　劉元卿賢奕¶
編中國初無西瓜見洪忠宣皓松漠紀聞盖使北庭貶¶
遞陰山于陳王悟室得食之云種以牛糞結實大如斗¶
絶甘冷可蠲暑疾丹&KR0610;餘録引五代郃陽令胡嶠陷虜¶
<pb:KR3k0061_WYG_076-21b>¶
記云于囘紇得瓜名曰西瓜其言與忠宣同以為五代¶
入中國按忠宣使金乃稱創見則嶠嘗之于陷虜之日¶
而不能種之於中國也其在中土則自靖康而後其在¶
江南或忠宣移種歸耳　果譜陽溪西瓜秋生冬熟形¶
略長扁而大瓤色如胭脂味最美可畱至次年子取仁¶
可薦茶　瀛涯勝覽靺鞨國西瓜一枚二人舉之　研¶
北雜志耶律楚材扈從西征所記云巴勒布城西𤓰大者¶
重五十斤可以容狐¶
<pb:KR3k0061_WYG_076-22a>¶
　　　甘蔗¶
通雅甘蔗亦曰藷蔗曰都蔗曰諸蔗或作&KR2464;&KR0008;　容齋¶
隨筆甘蔗只生於南方北人嗜之而不可得魏太武至¶
彭城遣人求蔗於武陵王郭汾陽在汾上代宗賜甘蔗¶
二十條子虛賦所云諸柘巴且諸柘者甘蔗也蓋相如¶
指言楚雲夢之物漢郊祀歌泰尊柘漿亦謂取甘蔗汁¶
以為飲　格物叢話蔗叢生似竹而中實長六七尺及¶
末抽葉如蘆去皮食之　野史神宗問吕恵卿曰何草¶
<pb:KR3k0061_WYG_076-22b>¶
不庶生獨于蔗庶出何也對曰凡草種之則正生此嫡¶
出也甘蔗以斜生所謂庶出也　通志赤者名崑崙蔗¶
白者名竹蔗亦曰蠟蔗小而燥者名荻蔗　清異録甘¶
蔗盛於吴中亦有精粗如崑崙蔗夾苗蔗青&KR0069;蔗皆可¶
煉糖桄榔蔗乃次品　南中八郡志交阯有甘蔗圍數¶
寸長丈餘頗似竹斷而食之甚甘笮取汁曝數時成飴¶
入口消釋彼人謂之石蜜　世說扶南蔗一丈三節見¶
日即消風吹即折　神異經南方荒内&KR2464;&KR0008;林有蔗髙¶
<pb:KR3k0061_WYG_076-23a>¶
百丈圍三丈八尺促節多汁甜如蜜可以節蚘蟲　清¶
異録湖南馬氏有雞狗坊長能種子母蔗　畱青日札¶
廣右甘蔗色白而甚細其堅如竹名曰石蜜舊言蔗庶¶
出者以節節側生也　唐書南蠻婆賄伽盧國蔗大若¶
脛　糖霜譜自古食蔗者始為柘漿宋玉招魂所云胹¶
鼈庖羔有柘漿是也其後為蔗餳如孫亮者是也後又¶
為石蜜八郡志所云是也後又為蔗酒唐赤土國用甘¶
蔗作酒雜以紫瓜根是也唐太宗遣使至摩竭陀國取¶
<pb:KR3k0061_WYG_076-23b>¶
熬糖法即詔揚州上諸蔗榨瀋如其劑色味愈於西域¶
大厯中有鄒和尚者始來小溪之繖山教民黄氏以造¶
霜之法繖山前後為蔗田者十之四糖霜户十之三蔗¶
有四曰紅蔗本草所謂崑崙蔗也止堪生啖曰艻蔗本¶
草所謂荻蔗也可為砂糖曰西蔗可作霜色淺不甚貴¶
曰杜蔗緑嫩味極厚專用作霜霜户器用曰蔗削曰蔗¶
鎌曰蔗凳曰榨斗曰漆甕各有制度　呉氏林下偶談¶
曹子建有都蔗詩張協有都蔗賦　魏文帝典論奮威¶
<pb:KR3k0061_WYG_076-24a>¶
將軍鄧展等共飲酒酣方食甘蔗展以為杖下殿數交¶
三中其臂　世説顧長康每食蔗自尾至本或問之曰¶
漸入佳境　清異録丘鵬南出甘蔗啖朝友云黄金顙¶
　　　諸果¶
說文查似梨　神異經南方大荒有樹曰查作實長九¶
尺無核割之如凝蜜　山海經箕山之東有甘樝洞庭¶
之上其木多樝甘樝列于崑崙　西京雜記上林苑有¶
羌查蠻查猴查　異苑北方有白桑椹長數寸食之甘¶
<pb:KR3k0061_WYG_076-24b>¶
美　藝文𩔖聚東方有八十丈桑上有椹長三尺五寸¶
圓與長等　焦氏𩔖林王甲以北方桑椹比江東黄甘¶
謝公曰君何乃妄語甲不欲受妄語之名乃候熟時馳¶
取數十枚奉公公食之以為美語甲曰此味江東所無¶
君何近比黄柑　南方草木狀椰實大如寒瓜外有粗¶
皮次有殻圓而且堅剖之有白膚厚半寸味似胡桃而¶
極肥美有&KR0308;飲之得醉俗謂之越王頭昔林邑王與越¶
王有怨遣人刺得其首懸之於樹化為椰子當刺時越¶
<pb:KR3k0061_WYG_076-25a>¶
王大醉故其漿猶如酒云畱求子形如梔子稜瓣深而¶
兩頭尖中有肉白色甘如棗千嵗子有藤蔓出土子在¶
根下&KR0161;緑色交加如織其子一苞二百餘顆殻青黄色¶
殻中有肉如栗味亦如之乾者殻肉相離撼之有聲出¶
交阯五斂子大如木瓜有五稜如刻出南人呼稜為斂¶
故以為名以蜜漬之甘酢而美出南海海梧子如大栗¶
肥甘可食人面子如桃實無味其核如人面故以為名¶
以蜜漬之稍可食以其核可玩於席間飣餖禦客出南¶
<pb:KR3k0061_WYG_076-25b>¶
海鬼目樹實小者如李大者如鴨子二月花七八月熟¶
色黄味酸以蜜煮之滋味甚佳交阯武平興古九眞有¶
之菴摩勒花黄實似李青黄色核圓作六七稜食之先¶
苦後甘術士以變白鬚髮有驗出九眞　臨海異物志¶
闗桃子味酸士翁子如漆熟時甜酸色青黑枸槽子如¶
指頭大正赤味甘雞橘子大如指味甘永寧界中有之¶
猴總子如小指頭大與柿相似其味不減於柿多南子¶
如指大色紫味甘與梅子相似出晉安王壇子如棗味¶
<pb:KR3k0061_WYG_076-26a>¶
甘出侯官越王祭太乙壇邊有此果無知其名因生處¶
遂名王壇三亷大實不但三雖名三亷或有四五六枝¶
食之多汁味酸且甘藏之尤好與衆果相參楊桃似橄¶
欖味甜五月十月熟生晉安侯官縣實大三寸可蜜藏¶
之　南州記州樹子如李子五月熟剝核滋味甜出武¶
平前樹子如手指長三寸五六月熟以湯滴之削去核¶
食以糟鹽藏之味辛可食出交阯石南子如鷰卵七八¶
月熟人採之取核乾其皮中作肥魚羮和之尤美出九¶
<pb:KR3k0061_WYG_076-26b>¶
眞國樹子如鴈卵九月熟曝乾訖剝殻取食之味如栗¶
出交阯楮樹子似桃實七八月熟鹽藏之味辛出交阯¶
㯆樹子似桃實長寸餘五月熟色黄鹽藏味酸似白梅¶
出九眞　廣州記歆似栗赤色子大如栗散有棘刺破¶
其外皮内白如脂肪著核不離味甜酢核似茘枝　交¶
州記古度樹不花而實實從皮中出大如安石橊色赤¶
可食　魏武食品蠡薺子如彈丸　張揖上林賦注答¶
遝似李出蜀中　廣志侯騷蔓生如雞卵既甘且冷輕¶
<pb:KR3k0061_WYG_076-27a>¶
身消酒又名蕳子藤　廣州記五子實如梨裏有五核¶
因名五子治霍亂金瘡　大業拾遺南海郡送都念子¶
樹髙丈餘葉如楊花如蜀葵子小於柿甘酸至美蜜漬¶
為糉益佳　曲洧舊聞巴欖子如杏核色白褊而尖長¶
來自西番比年近畿人種之亦生樹似櫻桃枝小而極¶
低　桂海虞衡志黎朦子如大梅復似小橘味極酸櫓¶
&KR0328;子大如半升椀諦視之數十房攢聚成毬每房有縫¶
冬生青至夏紅破其瓣食之微甘部諦子色黄如大石¶
<pb:KR3k0061_WYG_076-27b>¶
橊羅晃子如橄欖其皮七重特乃子狀如榧而圓長端¶
正不納子似黄熟小梅絶易爛爛即破肉附核可為經¶
珠似菩提子塔骨子匾如大橘皮裏空虛　廣州記緗¶
葉子似椒味如羅勒嶺北呼為木羅勒　爾雅注劉杙¶
生山中實如梨酢甜核堅出交阯　述異記江淮南人¶
至北見榲桲以為柤子蓋實異之耳　菽園雜記陜西¶
有木實名榲桲肉色似桃而上下平正如柿其氣甚香¶
其味酸澀以蜜制之嵗為進貢然終非佳味王敏鎮陜¶
<pb:KR3k0061_WYG_076-28a>¶
西始奏罷之　一統志安南出波羅蜜大如冬瓜皮有¶
軟刺五六月熟味最甜香核可煮食能飽人嘉林出者¶
尤佳　物𩔖相感志刀味核生南&KR0189;中樹髙五十丈實¶
如棗長五尺金刀剖之則甜苦竹刀剖之則飴木刀剖¶
之則酸蘆刀剖之則辛食之地仙不畏水　庶物異名¶
疏映日果即廣中所謂優曇鉢及波斯所謂阿駔也韻¶
學集成云□&KR0008;之果其狀詰屈按本草樹徑尺葉似桑¶
柘子作房似珊瑚枝在其端即□&KR0008;也廣韻謂之曲枝¶
<pb:KR3k0061_WYG_076-28b>¶
果俺拔如消梨稍長香冽去其皮可食出蘇門荅剌國¶
毗野嘉果也實如楮歌畢佗實如李俱産眞臘　紺珠¶
布衲子似李而黄色菴羅果出西域果似梨而底鈎曲¶
彼土名為王城王城種之也俗名香蓋甘露子一名地¶
&KR0094;生土中如小&KR0094;如耳環醤食脆美鸚哥舌即紅鹽草¶
實始結即以紅鹽乾之果之珍者　果譜天仙果樹髙¶
八九尺葉似茘枝而小無花而實子如櫻桃纍纍綴枝¶
間六七月熟其味至甘¶
<pb:KR3k0061_WYG_076-29a>¶
　¶
　¶
　¶
　¶
　¶
　¶
　¶
　¶
<pb:KR3k0061_WYG_076-29b>¶
　¶
　¶
　¶
　¶
　¶
　¶
　¶
　格致鏡原卷七十六¶
