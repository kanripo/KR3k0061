# -*- mode: mandoku-view; -*-
#+TITLE: 格致鏡原
#+DATE: 2015-08-24 23:36:23.375154
#+PROPERTY: ID KR3k0061
#+PROPERTY: BASEEDITION WYG    
#+PROPERTY: JUAN 卷六十六
<pb:KR3k0061_WYG_066-1a>¶
欽定四庫全書¶
　格致鏡原卷六十六　　　大學士陳元龍撰¶
　　木𩔖(三/)¶
　　　女貞¶
格物總論冬青一名女貞木一名萬年枝樹身大合抱¶
皮粗葉茂盛經冬不凋能結子毎枝一簇而皮青黑色¶
有瓤中心核飛禽食之　典術女貞木者少隂之精冬¶
葉不落　本草女貞木名亦作楨蘇頌曰女貞負霜葱¶
<pb:KR3k0061_WYG_066-1b>¶
翠故貞女慕其名一名冬青　晉宫閣名華林園有萬¶
年樹十四枝　方勺泊宅編徽宗興畫學問試諸生以¶
萬年枝上太平雀爲題在試無能識其何木遂皆黜不¶
取或密以叩中貴中貴曰萬年枝冬青木也太平雀頻¶
伽鳥也　羣芳譜人因女貞冬茂亦呼爲冬青不知女¶
貞葉長子黑冬青葉圓子紅枸骨與女貞亦相似女貞¶
即俗呼蠟樹者冬青即俗呼凍青樹者枸骨即俗呼猫¶
兒刺者葢三樹也女貞一名貞木一名蠟樹以子種而¶
<pb:KR3k0061_WYG_066-2a>¶
生最易長樹似冬青葉厚而柔長&KR0405;青背淡長者四五¶
寸甚茂盛淩冬不凋人亦呼爲冬青五月開細花青白¶
色花甚繁九月實成似牛李子纍纍滿樹生青熟紫木¶
肌白膩立夏前後取蠟蟲種裹置枝上半月其蟲化出¶
延縁枝上造成白蠟民間大𫉬其利　宋氏樹畜部水¶
冬青葉細利於飬蠟子¶
　　　皁角¶
羣芳譜皁角一名皁莢一名烏犀一名懸刀所在有之¶
<pb:KR3k0061_WYG_066-2b>¶
樹高大葉如槐葉瘦長而尖枝間多刺夏開細黄花結¶
實有三種一種小如豬牙一種長而肥厚多脂而粘一¶
種長而瘦薄枯燥不粘以多脂者爲佳　急就篇注皁¶
莢樹一名雞棲　稽神録泉州文宣王廟庭宇嚴峻學¶
校之盛冠於藩府庭中有皁莢樹每州人將登第則生¶
一莢以爲常　墨客揮犀唐七聖殿有皁莢一株合數¶
人抱相傳明皇洎貴妃共植於此每歲結實必有十數¶
莢合歡者　神仙傳葛仙翁斬皁莢樹爲杯用以盛酒¶
<pb:KR3k0061_WYG_066-3a>¶
酒味益妙　南史齊蕭鸞嘗用皁莢訖授餘濼與左右¶
曰此猶堪明日用　七修𩔖藁鹽酒蟹每一器十&KR0215;用¶
皁莢半挺置中則經歳不壞　酉陽雜俎鬼皁莢生江¶
南地澤如皁莢高一二尺沐之長髪葉亦去衣垢波斯¶
皂莢出波斯國呼爲忽野簷黙拂林呼爲阿梨去伐樹¶
長三四丈圍五六尺葉似枸縁而短小經寒不凋不花¶
而實其莢長二尺中有隔隔内各有一子大如指赤色¶
至堅硬中黑如墨甜如飴可噉亦宜藥用¶
<pb:KR3k0061_WYG_066-3b>¶
　　　㯶櫚¶
廣志㯶一名并閭葉似車輪乃在顚下有皮纒之附地¶
起二旬一採轉復上生　格物總論㯶櫚一名栟櫚高¶
一二丈無枝榦葉長而大岐生枝頭皮相重裹一行一¶
皮各有節皮可爲索也　丹&KR0610;總録㯶櫚一名鬛葵又¶
曰蒲葵　羣芳譜棕櫚俗作棕䰕皮中毛縷如馬之&KR0952;¶
䰕故名出嶺南西川今江南亦有種之最難長初生葉¶
如白芨葉長高二三尺則木端數葉大如扇上聳四散¶
<pb:KR3k0061_WYG_066-4a>¶
岐裂大者高一二丈葉有大如車輪者其莖三稜稜邉¶
如刺四時不凋幹正直無枝近葉莖處有皮裹之每長¶
一層即爲一節幹身赤黑皆筋絡可爲鐘杵亦可旋爲¶
器物其皮有絲毛錯綜如織剥取縷解可織衣帽褥椅¶
鍾盂之屬大爲時利毎歲必兩三剥之否則樹死或不¶
長剥之多亦傷樹三月於木端莖中出數黄苞苞中有¶
細子成列乃花之孕也狀如魚腹孕子謂之㯶魚亦曰¶
㯶筍漸長出苞則成花穗黄白色結實纍纍大如豆生¶
<pb:KR3k0061_WYG_066-4b>¶
黄熟黑甚堅實木有二種一種有皮絲可作繩一種小¶
而無絲惟葉可作帚以爲王篲者非　高士傳方鎔隱¶
天門山以㯶櫚葉拂書號曰無塵子　羣芳譜㯶皮作¶
繩入水千年不爛昔有人開塜得一索已生根　坡詩¶
注㯶笋狀如魚子味如苦笋而加甘芳蜀人以饌佛僧¶
甚貴之而南方不知也筍生膚毳中葢花之方孕者正¶
二月間可剥而取過此苦澁不可食矣取之無害於木¶
而宜於飲食法當蒸熟所施客與竹筍同蜜煮醋浸可¶
<pb:KR3k0061_WYG_066-5a>¶
致千里外　埤雅廣要蜀錦城之南有海棕焉幹猶龍¶
鱗枝猶鳯尾高百餘尺相傳繇李唐來閲千稔　益部¶
方物畧記海㯶大抵㯶𩔖然不皮而榦葉叢於杪至秋¶
乃實¶
　　　桄榔¶
本草桄榔一名姑榔一名&KR0727;木一名董㯶一名鐡木¶
蜀志興古南漢縣有桄榔樹有麫大者至百斛　廣志¶
桄榔樹大四五圍長五六丈洪直無枝條其顚生葉不¶
<pb:KR3k0061_WYG_066-5b>¶
過數十似栟櫚其子作穗生木端其皮可作綆得水則¶
柔韌胡人以此聨木爲舟皮中有屑如&KR0727;赤黄色多者¶
至數斛蜜製可食與常&KR0727;無異　嶺表録異桄榔木枝¶
葉竝茂葉下有&KR0161;如麤馬尾廣人采之以織巾子其&KR0161;¶
尤宜鹽水浸漬即麤脹而韌以此縛舶不用釘線木性¶
如竹紫黑色有文理工人以制博奕局又其木剛作芟¶
鋤利如鐡中石更利惟中蕉栁致敗耳　北户錄桄榔¶
莖葉與波斯&KR0037;古散(古散堪/爲拄杖)椰子檳榔小異其木如莎¶
<pb:KR3k0061_WYG_066-6a>¶
樹皮釀木皮出&KR0727;可食洛陽伽藍記云昭儀寺有酒樹¶
麫木得非桄榔乎其心爲炙滋腴極美　海槎餘錄桄¶
榔木𩔖紵&KR0008;樹樹杪挺出數枝毎枝必贅青珠數條每¶
條不下百餘顆計一樹可得青珠百餘條團團懸掛若¶
傘葢可愛也其木最重番舶用爲鎗以代鐡其鋒鋩侔¶
於鐡也色𩔖花梨而多綜紋¶
　　　花櫚¶
本草櫚木出安南性堅紫紅色有花文者謂之花櫚可¶
<pb:KR3k0061_WYG_066-6b>¶
作牀几扇骨爲枕令人頭痛性熱故也　格古要論花¶
梨木出南番廣東色與降眞香相似亦有香其花有鬼¶
面者可愛花麤而色淡者低廣人多以作茶酒盞　羣¶
芳譜櫚木色似紫檀有花紋者謂之花櫚俗作花梨者¶
非　博物要覧花梨樹葉如梨而無花實肌理細膩可¶
作器具亦有花紋成山水人物花鳥形者名花梨影木¶
　　　鐡力¶
格古要論鐡力木出廣東色紫黑性堅硬而沉重東莞¶
<pb:KR3k0061_WYG_066-7a>¶
人多以作屋　手鏡蠻地多山産美材鐡栗木居多有¶
力者任意取之故人家治屋咸以鐡栗等良材爲之方¶
堅且久若用雜木多生蛀蟲大如吳𧖟日夜囓梁柱中¶
磔磔有聲不五年間皆空中遂至傾倒其鐡栗有參天¶
徑丈餘者廣州人多來採製椅桌食隔等器鬻於吳浙¶
間可得善價¶
　　　諸木¶
淮南王木譜模木生周公塜上其葉春青夏赤秋白冬¶
<pb:KR3k0061_WYG_066-7b>¶
黑以色得其正也楷木生孔子塜上其餘枝疎而不屈¶
以質得其直也　花木考楷木出曲阜孔林紋如貫錢¶
有直性無横性製爲杖可以戒暴　王世懋東遊記子¶
貢楷大倍他植枯而不蝕眞古木也　五雜組曲阜孔¶
林有楷木相傳子貢手植者其樹十餘圍今已枯死其¶
遺種延生甚蕃其芽香苦可烹以代茗亦可乾而茹之¶
其木可爲笏枕及棋枰云&KR0251;之聲甚響而不裂故宜棋¶
也枕之無惡夢故宜枕也此木聖賢之遺跡而守土之¶
<pb:KR3k0061_WYG_066-8a>¶
官日逐採伐制器以充饋遺今其所存寥寥反不及商¶
丘之木以不材終天年不亦可恨之甚哉　酉陽雜俎¶
蜀中有木𩔖柞衆木榮時如枯枿隆冬方萌芽布隂蜀¶
人呼爲楷木　詩疏園有&KR0068;&KR0068;酸&KR0037;也　爾雅栲山樗¶
注栲似樗色小白生山中因名云亦𩔖漆樹　詩疏栲¶
葉似櫟木皮厚數寸可爲車輻或謂之栲櫟許愼正以¶
栲讀爲&KR0008;今人言栲失其聲耳　爾雅杻檍注似棣細¶
葉葉新生可飼牛材中車輞關西呼杻子一名土橿¶
<pb:KR3k0061_WYG_066-8b>¶
詩疏杻檍也葉似杏而尖白色皮正赤爲木多曲少直¶
枝葉茂好華如楝而細蕋正白葢此樹今官園種之正¶
名曰萬歲既取名於億萬其葉又好故種之或謂之牛¶
筋或謂之檍材可爲弓弩幹也　埤雅釋木云檖羅檖¶
一名羅其文細密如羅故曰羅也又有白者赤羅文&KR0068;¶
白羅文緩雖皆所謂文木然而赤羅爲上梀謂之綾杉¶
謂之紗檖謂之羅羅亦有華者俗謂之羅錦羅錦猶言¶
杉錦梀綾也羅錦明杉錦暗今虜人有梀綾器其文如¶
<pb:KR3k0061_WYG_066-9a>¶
綾綺狀又下於杉錦矣　詩疏枸樹山木其狀如櫨一¶
名枸骨高大如白楊所在山中皆有理白可爲函板枝¶
柯不直子著枝端大如指長數寸噉之甘美如飴八九¶
月熟江南特羙今官園種之謂之木蜜古語云枳枸來¶
巢言其味甘故飛鳥慕而巢之本從南方來能令酒味¶
薄若以爲屋柱則一屋之酒皆薄　物𩔖相感志枸樹¶
江南謂之白石樹詩所謂南山有枸是也　廣志木蜜¶
樹號千歲根甚大伐之四五歲乃斷取不腐者爲香生¶
<pb:KR3k0061_WYG_066-9b>¶
南方蜜可食　詩疏楛其形似荆而赤莖似&KR0433;上黨人¶
織以爲斗筥箱器又揉以爲&KR0107;故上黨人調問婦人欲¶
買赭否曰竈下自有黄土問買&KR0107;否曰山中自有楛¶
唐書萬歲登封元年春封嵩山御朝覲壇受朝賀登封¶
壇南有槲樹大赦日於其杪置金雞改名爲金雞樹¶
羣芳譜漆一名桼似榎而大樹高二三丈餘身如柿皮¶
白葉似椿花似槐子似牛李子木心黄生漢中山谷梁¶
益陜襄歙州皆有金州者最善廣州性急易燥　格物¶
<pb:KR3k0061_WYG_066-10a>¶
論漆樹汁可以髹物以竹筒釘入木中取之人多種於¶
山谷間　花木考百濟西南海中有三島出黄漆樹似¶
小榎樹而大六月取汁漆器物若黄金其光奪目　南¶
方草木狀棹樹幹葉俱似椿以其葉煮汁漬果呼爲棹¶
汁若以棹汁雜彘肉食者即時爲雷震死出高凉郡¶
紺珠棹汁唯可染絳　花木考郴州之木櫧爲貴其爲¶
樹四時無改柯易葉質性堅於檜柏伐而材之雖百歲¶
雨淋日炙弗蠧弗腐作屋置以當風雨之衝棺在土與¶
<pb:KR3k0061_WYG_066-10b>¶
石槨敵此櫧之所以爲貴也櫧樹歲結子其子小者小¶
於榛味如之大者大如榛而味苦土人取爲果實謂小¶
實者爲圓珠櫧大者苦珠櫧以此分二種其材固無異¶
也按山海經前山其木多&KR0034;(音/諸)注謂其樹作子可食冬¶
夏恒青作柱難腐&KR0034;豈即此櫧&KR0088;　羣芳譜楂橡栗之¶
屬生閩廣江右山谷間樹易成材亦堅韌實如橡斗無¶
刺子或一二或三四似栗而殻薄仁皮色如榧肉如栗¶
味苦多膏油　杜工部詩石榞徧天下水陸兼浮沉注¶
<pb:KR3k0061_WYG_066-11a>¶
榞木名石榞子如芎藭其皮可以禦饑時天下荒亂小¶
民轉溝壑水陸竝載石榞以充糧　蜀記䔋木樹高十¶
餘丈濶四五圍樹顚生葉兩邉行列如飛鳥翼皮中有¶
白麫石許磨屑可作飯呼爲䔋麫輕滑勝桄榔麫　吳¶
錄交阯有欀木其皮中有如白米屑者乾之水淋之似¶
麫可作餅(楊愼云欀即桄榔張爾公/云欀即䔋木非桄榔也)　山海經橐山多¶
&KR0008;木郭注今蜀中&KR0008;木七八月中吐穗穗成如鹽粉¶
廣志柯木生廣南山谷可爲船舫一名木孥　南越志¶
<pb:KR3k0061_WYG_066-11b>¶
威寧縣有穿州其上多綸木似榖皮可以爲綿　嶺表¶
錄異抱木葉細如檜身堅𩔖柏唯根軟不勝刀鋸今潮¶
循人多用其根刳而爲履當木濕時刻削易如割𤓰木¶
乾之後柔刀不可理也或油畫或漆其輕如通草暑月¶
著之隔卑濕地氣力如杉木今廣州諸郡牧守初到任¶
皆有油畫抱木履也　酉陽雜俎武陵郡北有鹿木二¶
株馬伏波所種木多節　九域志金城山上有韓木乃¶
文公所植不知其名士人觀其花之疎密以知登第之¶
<pb:KR3k0061_WYG_066-12a>¶
多寡　王㑹篇卜人以丹砂夷用&KR0146;木注木生水中黑¶
色而光堅若銕　古今注毉木出交州色黑有文亦謂¶
之烏文木　博物要覧烏木出海南南蕃雲南葉似棕¶
櫚性堅老者純黑色且脆間道者嫩今僞者多是檕(音/記)¶
木染成作筯　格古要論娑木出廣西四川色黄紋理¶
稍黑花紋細者可愛直理者多性最柔可圈束新者有¶
香甚濁　事物紺珠蘇木出海南樹似菴蘿葉似榆抽¶
條長丈餘花黄子初青熟黑木赤可染絳　博物要覧¶
<pb:KR3k0061_WYG_066-12b>¶
蘇木樹𩔖槐出九真煎汁忌鐡器則色黯其木蠧之糞¶
名曰紫納亦可染絳　容齋隨筆杬木今饒州處處有¶
之莖幹不純是木小人爭鬭者取葉挼擦皮膚輙赤腫¶
如&KR0013;傷以誣人至和鹽擦卵則又染其外若赭色也¶
物𩔖相感志杬木出豫章煎其皮甚赤用以藏卵使不¶
壞爾雅謂杬魚毒是也　硯北雜志峽川黄牛廟後鬱¶
木似冬青落葉似符篆不同　格古要論欏木出湖廣¶
及江西南安萬羊山木色白紋理黄花紋麤亦可愛謂¶
<pb:KR3k0061_WYG_066-13a>¶
之倭欏不花者多有一等稍堅理直而細謂之草欏俗¶
呼曰梌木　事物紺珠欓木似椿莖間有刺子辛如椒¶
南人淹藏爲果　花木考强木造船其上多飾珠玉以¶
爲遊戲强木不沉木也方一寸以百斤巨石縋之終不¶
沒　名義考世傳木蘭舟不知木蘭是何物陶隱居云¶
似欄木皮甚薄而味辛香相如傳注如椒而香可作面¶
膏或云與桂同或云桂中之一種玉篇欃木蘭也　穆¶
天子傳天子釣於河以觀姑繇之木注姑繇大木也¶
<pb:KR3k0061_WYG_066-13b>¶
汲冡周書白州比閭其華若羽伐其木爲車終行不敗¶
　南州異物志木有摩厨生于斯調國其汁肥潤其澤¶
如脂膏馨香馥郁可以煎熬食物香美如中國所用油¶
　三輔黄圖漢有枍詣宮枍(音/意)詣木名　宜都山川記¶
佷山有異木人無見其朽者其名千歳葉似&KR0037;色似桑¶
冬夏青貞强少節目　蜀都賦注交讓木名兩樹對生¶
一樹枯則一樹生如是歳更終不俱生俱枯也出岷山¶
在安都縣　拾遺記晉人爲介之推起思烟臺種仁夀¶
<pb:KR3k0061_WYG_066-14a>¶
木木似栢而枝長柔軟其花堪食呂覧云木之美者有¶
仁夀之華　孔光傳賜太師靈夀杖云靈夀木名似竹¶
有節長不過八九尺圍三四寸自然有合杖制不湏削¶
治也　詩疏椐樻節中腫以扶老今靈夀是也今人以¶
爲馬鞭及杖𢎞農共北山甚有之　酉陽雜俎無患木¶
燒之極香辟惡氣一名噤婁一名桓昔有神巫曰瑤&KR0008;¶
能符劾百鬼擒魑魅以無患木擊殺之世人競取此木¶
爲器用却鬼因曰無患木　纂異文無患木名也實可¶
<pb:KR3k0061_WYG_066-14b>¶
以去垢核黑如㙠櫨無患木子僧家貫之爲念珠惟取¶
紫紅色小者佳　博物要覧槵子木生山中樹甚高大¶
枝葉皆如椿其葉對生五六月開白花結實如彈丸生¶
青熟黄老則文皺黄時肥如油煠之形味辛氣䐈且硬¶
其蒂下有二小子相粘承之實中一核堅黑如珠其子¶
可作素珠碾碎可洗真珠　酉陽雜俎通脱木如蜱麻¶
生山側花上粉主治惡瘡心空中有瓤輕白可愛女工¶
取以飾物　寰宇記嶺南容州有勾芒木可以爲布里¶
<pb:KR3k0061_WYG_066-15a>¶
人斫之新條更生取之績以爲布　格古要論人面木¶
出鬱林州春花夏實秋熟兩邉似人面故以名之　事¶
物紺珠接骨木髙一二丈花葉似芹木輕虚無心斫枝¶
挿土便生一名木葫藋　彚𫟍枳柜即圖經所謂接骨¶
木也　事物紺珠龍骨木根如桮棬幹如臂而扁皮青¶
翠花黄心紅瓣根身有刺斷之有汁可編籬又名火殃¶
樹烽火木　格古要論虎斑木出海南其紋理似虎斑¶
故名鸂𪆟木出西蕃其木一半紫&KR0260;色内有&KR0521;爪紋一¶
<pb:KR3k0061_WYG_066-15b>¶
半純黑如烏木有距者價高西蕃作駱駝鼻中紋子不¶
染肥膩嘗見有作刀靶者不見其大者　酉陽雜俎臺¶
山有色綾木其理如綾紋人取以爲枕呼色綾枕　松¶
漠記聞㮦柃木多有文縷可愛多用為椀　羅浮山記¶
男青條蕊之屬莫不朱色尤易植立折挿土中因便開¶
榮　彚𫟍女青亦木名見道藏有女青鬼律　湘烟録¶
女青烏葛也見張揖廣雅一名雀翾生朱崖見本草¶
叙州府志黄葛木其形如衆藤連理合而爲一大者合¶
<pb:KR3k0061_WYG_066-16a>¶
抱高數丈葉如橡葉喜縁崖壁生壅腫屈曲不爲材用¶
韻書云夀可千歲　錦繡萬花谷忠州景德觀前有古¶
木大數十圍枝柯盤鬱如葢山中人云此黄葛木千年¶
物也　格古要論赤水木色赤紋理細性稍堅且脆極¶
滑浄　事物紺珠臙脂木色如臙脂堅緻可鏇作艾子¶
木高竦花黄葉小子若萸糜之曰艾油　花木考放杖¶
木生温括睦婺山中樹如木天蓼老人浸酒服之一月¶
放杖故以爲名也　陸游入蜀記石端義者性殘忍每¶
<pb:KR3k0061_WYG_066-16b>¶
捕官吏繫獄輙以石鹽木枷枷之石鹽木葢木之至堅¶
重者每曰木名石鹽天生此爲我用也其後石坐罪竟¶
荷校云　南越志廣州有樹可以禦火山北謂之愼火¶
或謂之戒火多種屋上以防火也但南中無霜雪故成¶
樹　伏琛齊地記東武城東南有勝火木經野火燒炭¶
不滅故東方朔謂爲不&KR0069;之木　太平寰宇記不&KR0069;木¶
俗多爲鋌子燒之成炭而不&KR0069;出膠州葉如蒲草束以¶
爲燎俗呼爲萬年火把　開山圖徐無山出不&KR0069;之木¶
<pb:KR3k0061_WYG_066-17a>¶
其木色黑似炭而無葉　花木考圖經曰不&KR0069;木出上¶
黨今澤潞山中皆有之葢石𩔖也其色青白如爛木燒¶
之不然以此得名或云滑石之根也出滑石處皆有亦¶
名無&KR0069;木採無時今處州山中出一種松石如松幹而¶
實石也或云松久化爲石人家多取以飾山亭及琢爲¶
枕雖不入藥然與不&KR0069;木相𩔖故附之　輟耕録囘紇¶
野馬川有木曰鎻鎻燒之其火經年不滅且不作&KR0069;彼¶
處婦女取根置帽入火不焚如火䑕布云　上林賦鮮¶
<pb:KR3k0061_WYG_066-17b>¶
支黄礫師古注鮮支即今支子樹也　花木考富家則¶
種椰子一千株或二三百株爲産業其椰子有十般取¶
用嫩者有&KR0308;甜可食又可釀酒老者肉打油做糖或做¶
飯外衣打索造船殻爲椀爲酒鍾又好燒酒&KR0069;打廂金¶
銀細巧生活樹好造屋葉堪葢屋出柯枝國　格古要¶
論椰子木出廣西梧州府鬱林州樹似檳榔實大如瓜¶
堪爲飲器文選曰檳榔無枝椰葉無隂檳榔亦出廣西¶
鬱林州樹如棕櫚高七八丈其實尖者爲貴與石&KR0069;同¶
<pb:KR3k0061_WYG_066-18a>¶
食令人齒黑故有雕題黑齒之俗實能辟瘴氣故土人¶
日日早食客至傳以相待　庶物異名疏魏王花木志¶
君遷樹細似甘蕉子如馬乳一曰子如瓠形即古度樹¶
也不花而實子從皮出大如安石橊正赤初時可煮食¶
司馬温公名苑云君遷子如馬嬭俗云牛嬭柿是今之¶
造扇用此　北户録蝱母木即南越志所云古度樹一¶
呼䢷子南人號曰柁實從木皮中出如綴珠璫大如櫻¶
桃黄即可食過則實中化蛾飛出亦有爲蚊子者　國¶
<pb:KR3k0061_WYG_066-18b>¶
史𥙷嶺南有蚊樹似枇杷樹皮裂蚊紛然而出　魏王¶
花木志都桷樹出九真交阯野生三四月開花赤色子¶
似木瓜八九月熟　薛瑩荆揚異物志棎子樹南越丹¶
陽諸郡皆有之實如梨冬熟味酢畱子樹七八月熟核¶
堅味與棎子同　事物紺珠椋子樹葉似柿兩葉相當¶
子圓細如牛李生青熟黑材中車輞　交州記都句樹¶
似栟櫚木中出屑如麪可啖　大業拾遺南海郡送都¶
念子樹一百株勅付西𫟍十六院内種此樹高一丈許¶
<pb:KR3k0061_WYG_066-19a>¶
葉如楊枝柯長細花金色花葉正赤似蜀葵而大其子¶
小於柿子甘酸至美蜜漬爲粽益佳　資暇録豆有圓¶
而紅其首烏者舉世呼爲相思子即紅豆之異名也其¶
木斜斫之則有文可爲彈博局及琵琶槽其樹大株而¶
白枝葉似槐其花與皁莢花無殊其子若&KR0008;豆處於甲¶
中通身皆紅李善云其實赤如珊瑚是也　格古要論¶
金剛子木出海南安南六楞遍身花紋深細可愛堅且¶
實故名金剛子作素珠冬月不冷手大者如榛子小者¶
<pb:KR3k0061_WYG_066-19b>¶
如梧桐子亦有如圓眼大者　大理府志念珠樹在城¶
北五十里每穗結實百八枚昔李賢者寓周城主人其¶
家婦産難賢者摘念珠一枚使吞之珠在兒手中擎出¶
棄珠之地叢生珠樹　香譜丁香生東海及崑崙國二¶
三月花開七月方結實　本草注丁香生廣州樹高丈¶
餘淩冬不凋葉似櫟而花圓細色黄子如丁長四五分¶
紫色中有粗大長寸許者俗呼爲母丁香擊之則順理¶
而折味辛主風毒諸腫能發諸香及止乾霍亂嘔吐驗¶
<pb:KR3k0061_WYG_066-20a>¶
　酉陽雜俎阿魏出伽闍那國即北天竺也伽闍那呼¶
爲形虞亦出波斯國波斯呼爲阿虞截樹長八九丈皮¶
青黄二月生葉葉似䑕耳無花實斷其枝汁出如飴久¶
乃堅凝拂林國僧彎所説同摩伽陁國僧提婆言取其¶
汁和米豆屑合成阿魏　唐本草薰渠即阿魏别名¶
元飲膳正要阿魏根名穩展性臭能止&KR0424;和食料甚香¶
美　一統志三佛齊出阿魏樹不甚高土人納竹筒於¶
樹梢脂滿其中冬月破筒取脂即阿魏也或曰其脂最¶
<pb:KR3k0061_WYG_066-20b>¶
毒人不敢近每採時繫羊於樹下自遠射之脂著於羊¶
羊斃即爲阿魏　五雜組俗云黄金無假阿魏無眞阿¶
魏生西域中一名合昔泥其樹有汁沾物即化人多牽¶
羊豕之𩔖繫樹下遙以物撼其樹汁落則羊豕皆成阿¶
魏矣樹上之汁終不可得故云無真也　本草雷斆云¶
阿魏驗法有三第一以半銖置熟銅器中一宿至明沾¶
阿魏處白如銀汞無赤色第二以一銖置五㪷草自然¶
汁中至明如鮮血色第三以一銖置柚樹上樹立乾即¶
<pb:KR3k0061_WYG_066-21a>¶
是真者研細熱酒器上裛過入藥　𤣥覽枸把千歲爲¶
犬子　事物紺珠枸把枝幹高三五尺葉如橊葉而薄¶
軟可食　花木考三佛齊産没藥樹高大如松皮厚二¶
三寸採時掘樹下爲坎用斧伐其皮脂流於坎旬餘方¶
取之浡泥産片腦樹如杉檜取之者必齋沐而往其成¶
片似梅花者爲上其次有金脚速腦米腦蒼腦札聚腦¶
又一種如油名腦油　花木考片腦産暹羅諸國惟佛¶
打泥者爲上其樹高者二三丈葉如槐而小皮理𩔖沙¶
<pb:KR3k0061_WYG_066-21b>¶
桞腦則其皮間凝液也好生窮谷島夷以鋸付&KR0008;就谷¶
中尺斷而出剥而採之有大如指厚如二青錢者香味¶
清烈瑩潔可愛謂之梅花片鬻至中國擅翔價焉復有¶
數種亦堪入藥乃其次耳　五雜組血竭一名麒麟竭¶
出南番中廣州亦有之樹高數丈葉似櫻桃而有三稜¶
脂液滴下如膠飴狀乆而堅凝色如乾血又能破積血¶
止金瘡血故以血竭名也一云是紫鐂樹之脂驗者以¶
透指甲爲真　事物紺珠杜仲高數丈葉如柘皮如厚¶
<pb:KR3k0061_WYG_066-22a>¶
朴折之白絲相連厚朴高三四丈徑一二尺葉如栁不¶
凋紅花青實皮鱗皴而厚紫色　一統志鄠南有淨土¶
樹三月開花如桃花八月結實如小栗殻中皆黄土相¶
傳鳩摩羅什覆屧於土中所生故名浄土　西京雜記¶
上林𫟍有千年長生樹十株萬年長生樹十株　洛陽¶
宮殿簿明光殿前長生二株含章殿前長生一株　晉¶
宫閣名華林園長生六株萬年殿前長生二株　鄴中¶
記金華殿後有皇后浴室種𩀱長生樹枝條交於棟上¶
<pb:KR3k0061_WYG_066-22b>¶
團團車葢形冬日不凋葉大如掌至八九月乃生華華¶
色白子赤大如橡子不中啖也世人謂之西王母長生¶
樹　太平廣記楚國王仲先聞潘章之美因願爲友遂¶
同衾枕情踰伉儷未幾偕沒其家憫之合𦵏於羅浮山¶
忽生一樹柯條枝葉無不相抱時人號曰共枕樹　晉¶
宫閣名華林園中有君子樹三株　太平御覽君子樹¶
似檉松曹爽樹之於庭　事物紺珠慈母樹高丈餘葉¶
如櫻桃而小　五侯鯖羅漢樹有雌雄雄者開花雌者¶
<pb:KR3k0061_WYG_066-23a>¶
結子子細腰似葫蘆　硯北雜志杜子美舊居在秦州¶
東柯谷今爲寺山下有大木至今呼爲子美樹　李紳¶
詩序新昌宅書堂前有藥樹一株今已盈拱前長&KR0159;中¶
於翰林院西軒藥樹下移得&KR0138;長一寸僕夫封一泥圓¶
以歸植今則長成名之曰天上樹　潛&KR0192;𩔖書肉樹端¶
溪豬肉子也大如杯炙而食之味如豬肉而美麪樹南¶
中桄榔也酒樹椰也　華夷花木考弓樹在全羅道光¶
州南門外枝幹輪囷大數十圍高七十餘尺邑人以發¶
<pb:KR3k0061_WYG_066-23b>¶
葉早晩占年之豐歉今枯　爾雅樸&KR0554;心注樸&KR0554;一名¶
心樸&KR0554;斛&KR0554;也有心能濕江河間以作柱　五侯鯖白¶
㽔棫樸也燒之其烟與他木異直上如線高五七丈不¶
絶　南方草木狀文木樹高七八尺色黑如水牛角¶
彚𫟍詳註石帆海樹也紫黑色其根株着實其枝柯如¶
鐡綆相勾聨高一二尺許疑以其扁薄如帆故呼爲石¶
帆今人取置花盆中以爲玩　事物紺珠紫珠樹似黄¶
荆葉小無椏子紫圓如小珠　𤣥中記東海有樹名爲¶
<pb:KR3k0061_WYG_066-24a>¶
白䝉其汁可爲脂色白味甘　本草拾遺旁其烏藥也¶
李時珍云烏以色名其葉狀似鰟魮故俗呼爲鰟魮樹¶
旁其方音訛也陳藏器云樹生似茶高丈餘一葉三椏¶
葉青隂白狀似山芍藥及烏樟根色黑&KR0260;作車轂紋横¶
生直根者不堪用　酉陽雜俎昔婁約居常山据禪座¶
有野嫗手持一樹植之於庭言此是蜻蜓樹歲久芬芳¶
鬱茂有一烏身尾長常止息其上　五侯鯖蝴蝶樹高¶
三五尺葉皺而有稜春暮盛開山谷間有之　爾雅魄¶
<pb:KR3k0061_WYG_066-24b>¶
榽橀注魄大木細葉似檀今河東多有之齊人諺曰上¶
山斫檀榽橀先殫(榽一/作挈)　詩義疏檕迷一名挈橀　唐¶
本草檕迷名莢蒾蘇恭云葉似木槿及榆作小樹子如¶
溲䟽兩兩相對而色赤味甘　廣志檕迷樹子色如糯¶
粟可食　花木考山野有一等樹名爲沙孤樹人將此¶
樹皮如中國葛根搗浸澄濾取粉作丸菉荳大曬乾而¶
賣名沙孤米可做飯食出蒲喇加國　何氏天啓集永¶
明寺詩注云柴千樹名因土人所名亦不知何木也詩¶
<pb:KR3k0061_WYG_066-25a>¶
云山樹柴與千南客曾不省云最難長大我見刹那頃¶
　太平廣記俱那衛葉如竹三莖一層莖端分條如貞¶
桐花小𩔖木檞出桂州　羅浮山記那衛外國樹英花¶
紅粉至可玩愛　本草别録溲疏生熊耳川谷一名楊¶
櫨一名牡荆一名空疏樹高丈許皮白中空時時有節¶
子似枸把子冬熟赤色味甘苦末代乃無識者此非籬¶
援之楊櫨也　林邑記播栘樹柯葉發根下虚中森羅¶
望之似懸髪　庶物異名疏陶隱居别録云衛矛生霍¶
<pb:KR3k0061_WYG_066-25b>¶
山吳普云葉如桃箭如羽蘇㳟云莖長四五尺許其幹¶
有三羽狀如箭翎葉似山茶青色其木亦名狗骨釋名¶
云齊人曰衛所以導矢也此物幹有直羽如箭羽矛刃¶
自衛之狀故以爲名　事物紺珠㽔核樹高五七尺莖¶
間有刺葉似枸把花白子紅紫似五味子　物𩔖相感¶
志必栗香樹形如椿生商山殺蟲魚葉擣碎置上流魚¶
悉暴腮其木堪爲書軸白魚不敢犯之　花木考做打¶
麻本是一等樹枝落膠汁土内掘出如松歴青様火㸃¶
<pb:KR3k0061_WYG_066-26a>¶
即著番人皆以此物作燈㸃照光番船造完則溶此物¶
塗抹於外水不能入彼人多採取賣内有明淨好者似¶
金珀一般若損都盧厮有番人做成帽珠而賣水珀即¶
此物也出蒲喇加國　太平廣記阿驛波斯呼爲阿驛¶
拂林呼爲底檷樹長丈四五枝葉繁茂葉有五出似蜱¶
麻無花而實實赤色𩔖蜱子味似乾柿而一年一熟¶
事物紺珠無石子樹一名沒石子出波斯高六七丈圍¶
八九尺葉似桃而長白花心微紅子如彈丸初青熟黄¶
<pb:KR3k0061_WYG_066-26b>¶
一年生無石子一年生䟦屢子殻大如指長三寸子如¶
栗可噉　翻譯名義集南印建那𥙷羅國北不遠有多¶
羅樹成林三十餘里其葉長廣其色光潤諸國書寫莫¶
不採用　天中記洛陽翊津橋通翻經道塲其道塲有¶
婆羅門僧及身毒僧新翻諸經其經本從外國來用貝¶
多樹葉書貝多葉長一尺五六寸濶五寸許葉形似琵¶
琶而厚大横作行書隨經多少縫其一邉帖帖然　酉¶
陽雜俎貝多出摩伽陀國長六七尺經冬不凋此樹有¶
<pb:KR3k0061_WYG_066-27a>¶
三種一者多羅婆力义貝多二者多梨婆力义貝多三者¶
部婆力义多羅多梨竝書其葉部闍一色取其皮書之¶
貝多是梵語漢翻爲葉貝多婆力义者漢言樹葉也西¶
域經書用此三種皮葉若能保䕶亦得五六百年嵩山¶
記稱貝多葉似枇杷竝謬交阯近出貝多枝林中第一¶
　緬甸軍民志有樹𩔖㯶高五六丈結實大如掌土人¶
以麯納罐中而以索懸其罐於實下劃其實取汁流於¶
罐以爲酒名曰樹頭酒或不用麯唯取其汁熬爲白糖¶
<pb:KR3k0061_WYG_066-27b>¶
其葉即貝葉寫緬書用之　嵩山記嵩高寺中有思惟¶
樹即貝多也如來坐貝多下思惟因以名焉　魏王花¶
木志思惟樹漢時有道人自西域持貝多子植於嵩之¶
西峯下後極高大有四樹樹一年三花　酉陽雜俎菩¶
提樹出摩伽陁國在摩訶菩提樹寺葢釋迦如來成道¶
時樹一名思惟樹莖幹黄白枝葉青翠經冬不凋至佛¶
入滅日變色凋落過已還生此日國王人民大小作佛¶
事收葉而歸以爲瑞也樹高四百尺下有銀塔周㢠廻遶¶
<pb:KR3k0061_WYG_066-28a>¶
之彼國人四時常焚香散花遶樹下作禮此樹有梵名¶
二一曰賓撥梨娑力义二曰阿濕曷咃婆力义西域記¶
謂之畢鉢羅以佛於其下成道即以道爲稱故號菩提¶
婆力义漢翻爲道樹　天台志山有菩提樹相傳西天¶
梵僧遊化遺此種樹如柿花亦大同未結蘂先乃别抽¶
一葉長指半許濶両指色白而光潤乃結蘂於葉下日¶
則覆子以蔽穢夜則捧子以承露秋社後取子爲珠十¶
百中必有一二如羅漢者謂之佛頭他處所生則無之¶
<pb:KR3k0061_WYG_066-28b>¶
若西天佛菩提樹智藥三歲移植於廣州光孝寺者其¶
樹不花不實經冬不凋葉之筋脉細緻如絹廣人毎用¶
此爲燈爲花爲蟬蟲之翼則與此大不相𩔖　酉陽雜¶
俎巴陵有寺僧房牀下忽生一木隨伐隨長外國僧見¶
曰此婆羅也元嘉初出一花如蓮　遊名山記華山朝¶
元洞下院有老君殿其前婆羅樹數百年物視其子𩔖¶
栗道士云&KR0069;之服以酒可愈心痛　益部名物記贊沙¶
羅樹花在蛾眉山難移樹葉似柟葉葉相讓樹皮如玉¶
<pb:KR3k0061_WYG_066-29a>¶
蘭色葱白最潔鳥不棲蟲不生　潛&KR0192;𩔖書唐天寳初¶
安西道進娑羅樹狀云此木不庇凡草不止惡禽如得¶
托根長樂擢頴建章布葉垂隂比月中之丹桂連枝接¶
影對天上之白榆　華夷花木考娑羅樹出西番海中¶
潯州官圃一株甚巨每枝生葉七片有花穗甚長而黄¶
如栗花秋後結實如栗可食正所謂七葉樹也今餘杭¶
南安寺前二株左右對植甚茂問之土人皆不知其名¶
一僧乃云相傳娑羅樹番僧所植者此不謬矣唐李邕¶
<pb:KR3k0061_WYG_066-29b>¶
娑羅樹碑云惡禽不集凡草不庇東瘁則青郊苦而歳¶
不稔西茂則白藏泰而秋有成是也苐以段成式之博¶
雅而曰花開如蓮則大悖耳其樹詳於佛書維摩詰經¶
有菴羅樹唐㑹要云菩提樹一名波羅樹葉似白楊即¶
思惟樹一名成道樹西域記名畢鉢羅又𩀱樹名婆羅¶
樹其花名婆羅法今所稱婆羅法門也葢婆娑音同故¶
互言之耳今月中樹影皆曰閻浮山娑婆樹影即此歐¶
陽永叔娑羅樹詩云伊洛多竒木娑羅舊得名常於佛¶
<pb:KR3k0061_WYG_066-30a>¶
家見宜在月中生　解酲語至元間馬八兒國入貢菴¶
羅樹十株花葉似&KR0037;實似李味佳　一統志真臘國有¶
婆田羅樹花葉實俱畧似&KR0037;又有歌畢陀樹花似林檎¶
葉似榆而厚大實似李　花木考&KR0058;州通望縣有銷樟¶
院在縣西一百歩内有天王堂前古柏樹下有大池池¶
南有娑羅錦樹三四人連手合抱方匝先生花而後生¶
葉其花盛夏方開謝時不背而墮宛轉至地其花蘂有¶
綿謂之娑羅綿善致鬱茂違時枯凋　霏雪録婆羅蜜¶
<pb:KR3k0061_WYG_066-30b>¶
樹如荔枝樹差大皮厚葉團有横紋小枝附樹身而生¶
一枝含數實花落實出大如斗皮亦似荔枝有刺𩔖佛¶
首螺髻之狀肉若蜂房近子處可食與熟瓜無異而風¶
韻過之如肥皁核大亦可煼食味似豆春生秋熟交人¶
珍之　海槎餘録波羅蜜樹𩔖冬青而黑潤倍之幹至¶
斗大方結實多者十數少者五六顆皆生於根幹之上¶
狀似冬瓜外結厚皮若栗蓬多&KR0068;刺方熟時可重五六¶
斤去外殻内肉層疊如橘囊以其甘如蜜故云　國憲¶
<pb:KR3k0061_WYG_066-31a>¶
家猷南滇夷島産木有堅如石文横銀屑者夷名曰伽¶
陀羅余愛其堅又貴其異遂用作琴　楊慎外集拘尼¶
陁樹花見月光即開無憂樹女人觸之花方開婆羅婆¶
樹其實如&KR0034;　事物紺珠波羅奢華葉青色華有三色¶
日未出時則黑日正中則赤日沒則黄樹汁染皮㲲名¶
紫礦　西京雜記上林𫟍有白銀樹黄銀樹扶老樹金¶
明樹搖風樹鳴風樹琉璃樹離婁樹　華夷花木考紫¶
䤵樹出真臘國呼爲勒佉亦出波斯國樹長一丈枝條¶
<pb:KR3k0061_WYG_066-31b>¶
鬱茂葉似橘經冬不凋三月開花白色不結子天大霧¶
露及雨霑濡其樹枝條即出紫䤵波斯國使烏海及沙¶
利深所説竝同真臘國使折衝都尉沙門陀沙尼㧞陀¶
言蟻運土於樹端作窠蟻壤得雨露凝結而成紫䤵崑¶
崙國者善波斯國者次之　李紳詩注琪樹垂條如弱¶
栁結子如碧珠三年子乃熟毎歲生者相續一年者緑¶
二年者碧三年者紅綴條上璀錯相間(一統志/作金松)　王世¶
懋游匡廬山記寳樹在上大林寺去天池輿行可四里¶
<pb:KR3k0061_WYG_066-32a>¶
而遙幾及山麓矣樹有二其一亭亭道旁扶疏四垂妙¶
好端正若浮屠所畫瓔珞琪樹者相傳一異僧自西土¶
移來近忽出一癭作人狀僧輩以爲大士像云其一生¶
澗旁枝葉覆&KR0315;根出石間泉㶁㶁流其上樹之美故讓¶
道旁者而所據勝不啻過之　七修𩔖藁予友烏鎮王¶
天雨濟爲横州州判甞云横之馴象衛指揮殷貫家有¶
盆樹一株高可三四尺幹葉皆紫黑色葉小𩔖石楠質¶
理細厚問於主人曰鐡樹也每遇丁卯年則花開四瓣¶
<pb:KR3k0061_WYG_066-32b>¶
紫白色如瑞香較少圓耳一開累月不凋嗅之有草氣¶
予以諺以事難成者則曰須鐡樹開花然則果有此樹¶
&KR0088;　華嚴經如雪山頂有藥王樹名無盡根　酉陽雜¶
俎没樹出波斯國拂林國人呼爲阿縒(音/矬)樹長丈餘皮¶
青白色葉似槐而長花似橘花而大子黑色如山茱萸¶
酸甜可食　北史琉球國居海島多鬭鏤樹似橘而葉¶
密條纎如髪之下垂織鬭鏤皮弁雜毛以爲衣　事物¶
紺珠纒花樹出天方國如中國大桑其花一年三發長¶
<pb:KR3k0061_WYG_066-33a>¶
生不枯　酉陽雜俎婆律國有婆律樹高八九丈大可¶
六七圍瘦者出龍腦香香在木心肥者出婆律膏膏在¶
木端齊暾樹出波斯國亦出拂林呼爲齊&KR3647;(湯兮/反)樹長¶
二三丈皮青白花似柚極芳香子似楊桃六月熟西域¶
人壓爲油以煮餅果如中國之巨勝也阿勃參出拂林¶
國長一丈餘皮青白色葉細兩兩相對花似蔓菁正黄子¶
似胡椒赤色研其枝汁如油以塗疥癬無不瘥者其油¶
極貴價重於金槃砮穡波樹出波斯國亦出拂林國拂¶
<pb:KR3k0061_WYG_066-33b>¶
林呼爲羣漢樹長三丈圍四五尺葉似細榕經寒不凋¶
花似橘白色子緑大如酸&KR0037;其味甜膩可食西域人壓¶
爲油以塗身可去風痒¶
　¶
　¶
　¶
　¶
　格致鏡原卷六十六¶
