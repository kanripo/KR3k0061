# -*- mode: mandoku-view; -*-
#+TITLE: 格致鏡原
#+DATE: 2015-08-24 23:36:24.167945
#+PROPERTY: ID KR3k0061
#+PROPERTY: BASEEDITION WYG    
#+PROPERTY: JUAN 卷九十八
<pb:KR3k0061_WYG_098-1a>¶
欽定四庫全書¶
　格致鏡原卷九十八　　　大學士陳元龍&KR0103;¶
　　昆蟲𩔖(三/)¶
　　　蟋蟀(附絡緯/)　(竈馬/)　(油葫蘆/)¶
禮記季夏之月蟋蟀居壁　陸璣詩疏蟋蟀似蝗而小¶
正黒有光澤如漆有角翅一名蛩一名蜻&KR1465;楚人謂之¶
王孫幽州人謂之趣織督促之言也里語曰趣織鳴&KR0180;¶
婦驚是也　古今注蟋蟀一名吟蛩秋初生得寒則鳴¶
<pb:KR3k0061_WYG_098-1b>¶
一云濟南呼為&KR0180;婦　埤雅促織一名投機謂其聲如¶
急織也　清異録漢龍驤子名卭諱之呼蛩曰秋風又¶
今人呼蛩為莎亭部落　詩義問蟋蟀食蠅而化　捜¶
神記朽葦為蛩　髙僧傳道賁聞蟋蟀曰時聞此聲足¶
代簫管　天寳遺事蟋蟀毎至秋時宫中妃妾軰皆以¶
小金籠捉蟋蟀閉於籠中置之枕函畔夜聽其聲庶民¶
之家皆效之也　賈似道蟋蟀論煖則在郊寒則附人¶
似識時者拂其首則尾應之拂其尾則首應之似解人¶
<pb:KR3k0061_WYG_098-2a>¶
意者合𩔖頡頏以决勝負英猛之氣甚可觀也　五雜¶
組三吳有鬬促織之戲鬭之有塲盛之有器必大小相¶
配兩家審視數四然後登塲決賭左右袒者各従其耦¶
其賭在髙架之上只為首二人得見勝負其為耦者仰¶
望而已未得一寓目而輸直至於千百不悔甚可笑也¶
　賈似道促織經生於草土者其身軟生於磚石者其¶
體剛生於淺草瘠土磚石深坑向陽之地者其性劣其¶
色白不如黑黒不如赤赤不如黄黄不如青其形有白¶
<pb:KR3k0061_WYG_098-2b>¶
麻頭青項金翅金銀絲額上也黄麻頭次也紫金黒色¶
又其次也以頭項肥脚腿長身背濶者為上頭尖項𦂳¶
脚痩腿薄者為下其病有四一仰頭二捲&KR0161;三練牙四¶
踼腿若犯其一皆不可用若兩尾髙低兩尾垂萎並是¶
老朽亡可立待也其名有白牙青拖肚黄紅頭紫狗蠅¶
黄錦蓑衣&KR0079;鋤頭金束帶齊膂翅梅花翅琵琶翅青金¶
翅紫金翅烏頭金翅油紙燈三段錦紅鈴月額頭香色¶
&KR0008;鈴之𩔖養法用鱖魚茭&KR0079;蘆根蟲斷節蟲扁擔蟲煮¶
<pb:KR3k0061_WYG_098-3a>¶
熟栗子黄米飯醫法嚼牙餵帶血蚊蟲内熱用荳芽尖¶
葉落胎糞結用蝦婆頭昬川芎搽浴咬傷用童便蚔蚓¶
糞調和㸃其瘡口　五雜組促織惟雌者有文采能鳴¶
健鬭雄者反是以立秋後取之飼以黄荳糜至白露則¶
夜鳴求偶然後以雄者進不當意輙咋殺之次日又以¶
一雄進又皆咋殺之則為將軍矣咋殺三雄則為大將¶
軍持以決鬭所向無前又某家有大將軍則衆相戒莫¶
敢與鬭乃以厚價潛售它邑人其大將軍鬭止以股一¶
<pb:KR3k0061_WYG_098-3b>¶
踼之逺去尺許無不糜爛或當腰咬斷不須鬭也大將¶
軍死以金棺盛之以銀&KR0287;於原得之所則次年復有此¶
種不則無矣凡促織與蜈蚣共穴者必健而善鬭呉中¶
人多能辨之　虎&KR0080;吳俗好鬭蟋蟀用黄金花馬為注¶
里人張生為之屢負禱于𤣥壇夜夣神云遣吾虎助爾¶
在北寺門下張覺往尋之𫉬黒蟋蟀甚大毎鬭輙勝𫉬¶
利甚豐久之乃死¶
絡緯　埤雅絡緯雄鳴于上風雌鳴于下風而風化¶
<pb:KR3k0061_WYG_098-4a>¶
古今注莎雞有青褐兩種一名梭雞一名絡緯以其聲¶
如紡績織緯也一名促寒娘　兼明書莎雞狀如蚱蜢¶
頭小而身大色青而有&KR0161;其羽晝合不鳴夜則氣従背¶
出吹其羽振振然其聲有上有下正似緯車故今人呼¶
為絡緯者是也　埤雅莎雞小蟲黒身赤首一名樗雞¶
一名天雞草木疏云如蝗斑色毛翅數重其翅正赤六¶
月中飛而振羽索索作聲幽州人謂之蒲錯¶
竈馬　酉陽雜俎竈馬狀如促織稍大脚長好穴於竈¶
<pb:KR3k0061_WYG_098-4b>¶
側俗言竈有馬足食之兆　山堂肆考竈蟲好穴於竈¶
側一名竈馬一名竈雞形𩔖促織而身軟長&KR0161;兩股能¶
跳食鍋中餘沫促織則有翼而黒色性剛善鬭竈雞則¶
無翼而褐色身弱而易死其聲亦曰織織¶
油葫蘆　事物紺珠油葫蘆如促織而三尾不鳴不鬭¶
　　　螻蛄¶
禮月令孟夏之月螻蟈鳴注螻螻蛄也蟈蝦蟇也四月¶
隂氣始動于下故二物應之而鳴也　爾雅蝚&KR0008;螻注¶
<pb:KR3k0061_WYG_098-5a>¶
螻蛄𩔖疏按方言蛄者謂之杜略(音/格)螻螲謂之螻蛄或¶
謂之蟓蛉南楚謂之杜狗或謂之螻蛄　埤雅螻蛄臭¶
蟲一名&KR2431;孫炎爾雅正義以為&KR2431;是雄者喜鳴善飛雌¶
者腹大羽小不能飛翔食風與土要以前甚澁要以後¶
甚利　爾雅疏&KR2431;一名天螻一名碩䑕即今之螻蛄也¶
　廣志螻蛄㑹稽謂之䗜蛄　通雅螻蛄乃土狗好攻¶
土夜飛傅火　本草螻蛄夜出求含燈火而走俗呼為¶
偷火蟲　席上腐談按月令螻蟈鳴蚯蚓出盖蚯蚓與¶
<pb:KR3k0061_WYG_098-5b>¶
螻蛄同處鳴者螻蛄非蚯蚓也故諺云螻蟈呌得腸斷¶
曲蟮乃得歌名　河圖黄帝起有大螻見　劉向别録¶
鄒衍言黄帝土徳有螻蛄如牛　捜神記晉廬陵太守¶
龎企自云其祖坐繫獄忽見螻蛄行其左右因謂曰爾¶
有神能活我死否因投食與之螻蛄食飯盡而去有頃¶
復来形體稍大復投食與之數日間其大如豚及將刑¶
之夜掘壁為大穴破械得従之出亡後遇赦免故企世¶
祀螻蛄焉　續異志晉義熈中零陵施子然家大作田¶
<pb:KR3k0061_WYG_098-6a>¶
至穫時廬於田側守視一夜未眠見一中形丈夫著黄¶
練單衣袷造席與語云姓盧名鉤家在粽溪邊臨水後¶
掘田塍見大坎有螻蛄斗許一尤大子然悟曰近日客¶
盧鉤反音則螻蛄也家在粽溪即西坎也灌以沸湯於¶
是遂絶¶
　　　蚯蚓¶
考工記注蚯螾却行螾土精也其為物引而後伸　月¶
令孟夏蚯蚓出冬至蚯蚓結註結屈也天寒蚓入穴首¶
<pb:KR3k0061_WYG_098-6b>¶
下陽動則首上其身屈曲也　抱朴子蚓無口而揚聲¶
　淮南子蚓無筋骨之利𤓰牙之強上食晞堁下飲黄¶
泉用心一也　郭璞贊蚯蚓土精無心之蟲交不以分¶
淫於阜螽觸而感物乃無常雄　蟫史夏月蚓夜鳴於¶
草㡳與阜螽同穴為雌雄阜螽即蜢也　物𩔖相感志¶
蚱蜢與蚯蚓雖異𩔖而為雌雄蚯蚓鳴則阜螽跳躍五¶
月五日伺其偶合收而佩之令人相愛　𩔖従蚯蚓之¶
塵背灑起霧　稽神録有村人震死既而空中呼曰誤¶
<pb:KR3k0061_WYG_098-7a>¶
矣可取蚯蚓爛搗覆臍中當差如言傅之遂蘓　金臺¶
紀聞蚯蚓糞能治蜂螫余曽為蜂所毒急以井泉調蚯¶
蚓糞塗其痛立止　嵗時記五日午時于韭畦面東不¶
語取蚯蚓乾收之謂之六乙泥為魚鯁者以少許擦咽¶
外即消　番禺記閩越江北山間蠻夷啖蚯蚓脯為羞¶
容州人好食韭士人以為諱或云以蚯蚓為之　古今¶
注蚯蚓一名蜿蟺一名曲蟺善長吟於地中江東謂之¶
歌女或謂之鳴砌亦呼為䗙蚓　本草蚯蚓一名土龍¶
<pb:KR3k0061_WYG_098-7b>¶
一名地龍子其屎呼為蚓螻　爾雅疏螼蚓一名蜸&KR0094;¶
即䖤蟺也　吳氏本草蚯蚓一名白頸螳螾一名附引¶
　劉賔客嘉話瓊州地名&KR1219;䏰&KR1219;䏰是蚯蚓也土多此¶
蟲常至夜江畔出其身半跳於空中而鳴其形&KR1219;䏰(音/蠢)¶
(忍/)　餘冬序録孟子所謂吾必以仲子為巨擘者盖齊¶
地有蟲𩔖大蚯蚓人謂之巨擘善擘地以行巨擘即蚯¶
蚓之大者孟子謂蚓而後充其操今注以為大指非也¶
　埤雅蚯蚓有一種白項是其老者也　吕氏春秋黄¶
<pb:KR3k0061_WYG_098-8a>¶
帝見大螾土氣勝故其色尚黄髙誘注螾蚯蚓　世紀¶
黄帝時螾大如虹　五行記陳後主時隋軍至江蚯蚓¶
盡出森如植箭陳氏水鄉蚯蚓土蟲象陳氏自稱土徳¶
盡出明傾其窟穴以曲歸直是嵗隋平陳　酉陽雜俎¶
上都渾瑊宅㦸門外一小槐樹樹有穴大如錢毎夏月¶
霽後有蚓大如巨擘長二尺餘白頸紅斑領引數百條¶
如索緣樹枝幹及曉悉入穴或時衆鳴往往成曲又予¶
三従房伯父唐太和三年任廬州某官庭前忽有蚓出¶
<pb:KR3k0061_WYG_098-8b>¶
大如食指長可二三尺白項當項下有兩足正如雀脚¶
步于垣下經數日方死又予姪女乳母阿使本荆州人¶
嘗言小時見其姪孔謙籬下有蚓口露雙齒肚下足如¶
弦長尺五行&KR0858;于常謙遽殺之其年謙喪母及兄叔因¶
不得活　異苑孟州王雙宋文帝元嘉初忽不欲見明¶
常取水沃地以菰蔣覆上眠息飲食悉入中云恒有女¶
著青裙白領巾来就其寢母聽聞薦下有聲歴歴發之¶
有一青色白纓蚯蚓長二寸許云此女常以一奩香見¶
<pb:KR3k0061_WYG_098-9a>¶
遺氣甚清芬奩乃螺殻香則菖蒲根於時咸謂雙暫同¶
阜螽矣　續明道雜志黄州有小蛇首尾相𩔖因謂兩¶
頭蛇余視之其尾端盖𩔖首而非也土人言此蛇老蚯¶
蚓所化無甚大者其大不過如大蚓行不𩔖蛇宛轉甚¶
鈍又謂之山蚓　劇談録蚯蚓為百合乃自有知為無¶
知蚯蚓在土中欲化時蟠結如毬已有百合之狀¶
　　　蟻¶
總論　譚子化書螻蟻之有君也一拳之宫與衆處之¶
<pb:KR3k0061_WYG_098-9b>¶
一塊之臺與衆臨之一粒之食與衆蓄之一蟲之&KR0079;與¶
衆&KR1470;之一罪無疑與衆戮之　戒菴漫筆蟻謂之馬蟻¶
形如馬也羣聚成陣俗謂之馬蟻作&KR0309;必有雨曽見兩¶
兩相鬭屢退屢合經一晝一夜　埤雅螘有君臣之義¶
故其字従豈亦或从義善鬭力舉等身鐵鬭輙酣戰不¶
解有行列隊伍　古今五行志後魏顯宗天安元年兗¶
州有黒蟻與赤蟻交鬭長六十&KR0461;廣四寸赤蟻斷頭而¶
死黒主北赤主南時齊明帝殺少帝子業而自立大為¶
<pb:KR3k0061_WYG_098-10a>¶
魏軍所破東魏孝静帝武定四年鄴下有黄蟻與黒蟻¶
鬭黄蟻盡死時東魏戎衣色黒西魏戎衣色黄既而髙¶
歡圍王壁五旬不㧞班師而薨　莊子蟻慕羶　抱朴¶
子蟻有兼弱之智　莊子得時則蟻行注蟻行逶遲有¶
序需而不速　韓子桓公伐孤竹行山中無水隰朋曰¶
蟻冬居山之陽夏居山之隂蟻壤寸而有水乃掘之遂¶
得水　焦贑易林蟻封户穴大雨將集　博物志蟻知¶
將雨　京房易占蟻無故當道若門户城郭聚土水且¶
<pb:KR3k0061_WYG_098-10b>¶
傷人　方言垤封塲也楚郢以南蟻土謂之垤　埤雅¶
詩云鸛鳴于垤垤蟻冢也蟻將雨則出而壅土成峰鸛¶
鳥見之長鳴而喜方言曰其塲謂之坁亦或謂之垤垤¶
从至蟻之微而能為垤用其至故也一名蟻封　五雜¶
組人有掘地得蟻城者街市屋宇樓堞門巷井然有條¶
唐五行志開成元年京城有蟻聚長五六十步濶五尺¶
至一丈厚五寸至一尺可謂異矣　珍珠船有冉端者¶
因營塟掘地遇蟻城方丈城壘皆具若雕刻中有街徑¶
<pb:KR3k0061_WYG_098-11a>¶
樓閣二大蟻居樓閣中一紫色足翅皆如金　嶺表録¶
異交廣溪洞間酋長多蟻卵淘澤令浄鹵以為醬或云¶
其味酷似&KR0079;醬非官客親友不可得也　倦㳺録嶺南¶
暑月欲雨則朽壤中白蟻蔽空而飛入水翅脫化為蝦¶
土人遇夜于水次秉燭蟻見火光悉投水中則以竹灑¶
取摶之每摶以豚臠糝之為鮓號天蝦鮓又有大赤蟻¶
作窠于木梢如&KR0070;升器者取其卵并蟻以糝泊薑鹽釀¶
焉云味極辛辣　吳錄居風縣有蟻絮藤人視土中知¶
<pb:KR3k0061_WYG_098-11b>¶
有蟻因墾發以木皮插其上則蟻出縁而生漆　雞肋¶
編廣州可耕之地少民多種柑橘以圖利嘗患小蟲損¶
食其實惟樹多蟻則蟲不能生故園户之家買螘于人¶
遂有收蟻而販者用豬羊脬盛脂其中張口置蟻穴傍¶
俟螘入中則持之而去謂之養柑蟻¶
名𩔖　大戴禮十二月𤣥駒賁注𤣥駒者蟻也賁者走¶
於地中也　古今注牛亨問董仲舒曰蟻曰𤣥駒何也¶
答曰河内人見有人馬數千萬騎皆大如黍米旋動往¶
<pb:KR3k0061_WYG_098-12a>¶
来従朝至暮家人以火燒之人皆是蚊蚋馬皆成大蟻¶
故今人呼蚊蚋曰黍民蟻曰𤣥駒　方言蚍蜉齊魯之¶
間謂之蚼蠓西南梁益之間謂之𤣥駒燕謂之蛾蛘¶
爾雅疏螘通名也其大者别名蚍蜉俗呼馬蚍蜉小者¶
即名螘齊人呼螘蛘其大而赤色斑駁者名蠪一名朾¶
螘有翅而飛者名螱即飛蟻也其子在卵者名蚔可以¶
作醢　詞林海錯蟻名蠪蟜一名石宫　廣志有飛蟻¶
有木蟻古曰𤣥駒者也又有黒黄大小數種　酉陽雜¶
<pb:KR3k0061_WYG_098-12b>¶
俎元和中予居在長興里庭有一穴蟻形狀竊赤蟻之¶
大者而色正黒腰節微赤首銳足髙走最輕迅毎生致¶
蠖及小蟲入穴輙壊垤窒穴盖防其逸也又秦中多巨¶
黒蟻好鬭俗呼為馬蟻次有色竊赤者細蟻中有黒色¶
遲鈍力舉等身鐵有竊黄者最有兼弱之智其行每六¶
七有大首者間之整若隊伍至徙蠅時大首者或翼或¶
殿如備異蟻狀也　續博物志馬緒謫潮得巨蟻長尺¶
餘鹽漬之歸誇北人　楚辭赤蟻若象注西方曠野有¶
<pb:KR3k0061_WYG_098-13a>¶
赤蟻其大若象能殺人　山海經朱蟻其狀如蟻在崑¶
崙墟¶
蟻異　異聞集徐𤣥之夜讀書有人物如粟粒數百皆¶
具甲胄擁一赤幘紫衣者行案上傳呼曰蚍蜉王欲觀¶
漁於紫石潭顧左右索漁具凡數百齊入硯中𫉬小魚¶
數千頭𤣥之以書卷蒙之執燭以觀一無所見　齊諧¶
記董昭之過江見蟻&KR0482;一短蘆昭之救之後繫獄蟻領¶
羣蟻穴獄昭之得免　南柯記淳于棼夢為大槐安國¶
<pb:KR3k0061_WYG_098-13b>¶
駙馬領南柯郡太守征檀蘿國既覺尋宅南大古槐下¶
穴旁可袤丈有大穴洞然明朗可容一&KR1449;根上有積土¶
壤以為城郭臺殿之狀有蟻數斛隱聚其中中有小臺¶
其色若丹二大蟻䖏之素翼朱首長可三寸左右大蟻¶
數十輔之諸蟻不敢近是其王矣即槐安國都也又窮¶
一穴直上南枝可四丈亦有土城小樓羣蟻亦處其中¶
即生所領南柯郡也又訪于外宅東一里有古涸澗側¶
有大檀樹一枝藤蘿擁織上不見日旁有小穴亦有羣¶
<pb:KR3k0061_WYG_098-14a>¶
蟻隱聚其間檀蘿之國豈非此耶　窮神祕&KR0080;古槐中¶
蟻穴也元魏時盧汾嘗叩樹有女子衣青出引汾入見¶
㕔堂危豁題曰審雨堂¶
　　　蛙¶
總論　周禮秋官蟈氏掌去鼃黽焚牡蘜以&KR0069;灑之則¶
死以其烟被之則凡水蟲無聲　車若水脚氣集朝廷¶
禁捕蛙以其能食蝗也周禮蟈氏掌去鼃黽是惡其聲¶
之聒人　田家五行上已日聽蛙聲占水旱　北户録¶
<pb:KR3k0061_WYG_098-14b>¶
蛙性熱甚𥙷人人有折其足於瓶中以水養之不三五¶
日如故亦有以蘇煎食者　水族加恩簿申潔(謂蛙/也)蒼¶
皮癮疹矮股跳梁授濟饞都䕶行水樂令　莊子秋水¶
篇公子牟曰子獨不聞夫埳井之鼃乎謂東海之鼈曰¶
吾樂與吾跳梁乎井榦之上入休乎闕甃之崖赴水則¶
接掖持頤蹶泥則没足滅跗還虷(音寒義云井中/赤蟲一名蜎)蟹與¶
科斗莫吾能若也　漢書武帝元鼎五年秋蛙與蝦蟆¶
鬭是嵗四將軍衆十萬征南越開九郡南史孔稚圭門¶
<pb:KR3k0061_WYG_098-15a>¶
庭之内草莱不翦中有蛙鳴曰我以此當兩部鼓吹¶
南史梁沈僧昭與武陵王紀坐池亭蛙鳴聒耳王曰殊¶
廢絲竹之聽僧昭咒厭十許口便止王曰欲其復鳴僧¶
昭曰王歡已闕今恣汝鳴即便喧聒　宣室志有人見¶
羣僧浴水中問之曰此𤣥隂池也又曰檀越可聽吾徒¶
之梵音於是合聲而噪乃羣蛙也　拾遺記倉頡之處¶
有丹石井有白蛙兩翅常来去井上或化為雙白鳩入¶
雲　唐五行志神龍中渭水有蛙大如鼎里人聚觀數¶
<pb:KR3k0061_WYG_098-15b>¶
日而失　玉堂閒話徐之東界接沂州有溝多盤車相¶
𫝊是溪仲試車之所溝有水水有蛙大可如五石甕目¶
如盌昔嘗有人於其頂上得藥服之度世¶
詳𩔖　武紀注鼃黽也似蝦蟇而長脚其色青　山堂¶
肆考蛙一作鼃蝦蟇之屬也一名蛤魚一名蟈一名長¶
股一名田雞一名水雞一名黽一名土鴨　本草衍義¶
鼃色青腹細嘴尖後脚長故善跳圖經云似蝦蟇而背¶
青綠色俗謂之青蛙亦有背作黄文者人謂之金線鼃¶
<pb:KR3k0061_WYG_098-16a>¶
黒色者南人呼為蛤子食之至美即今所謂之蛤亦名¶
水雞是也閩蜀浙東人以為珍&KR0319;小形善鳴喚者名鼃¶
子　爾雅疏其居水者名黽一名耿黽狀似青蛙而腹¶
大為異陶注本草云大而青脊者俗名土鴨其鳴甚壯¶
即此黽也陶又云一種小形善鳴喚名為鼃者即郭云¶
青蛙者也　丘光庭兼明書蛙形小而長色青而皮光¶
春夏居水邊相對而鳴者也按蛙鳴始於二月驗立夏¶
而鳴者其形&KR0496;小其色褐黒好聚淺水而鳴其聲如自¶
<pb:KR3k0061_WYG_098-16b>¶
呼為渇於者是螻蟈也　周官蟈氏鄭注蟈今御所食¶
蛙也　通志有一種生山谷中黒色&KR0079;紅名石鱗魚並¶
可食　泉南雜志鼃一名石鱗魚紫斑如纈錦生溪澗¶
髙潔處其大如雞得亦不易厥俗兼皮食之有見餉者¶
曰此難得之珍味也　侯鯖録水雞蛙也水族中厥味¶
可薦者　蜀都賦&KR2599;蛦山棲注&KR2599;蛦𩔖蛙而大即今田¶
雞也　格物總論蛙數種有黒虎有蚼黄有黄&KR0008;有螻¶
蟈其形各别黒虎身小黒嘴脚小斑䖲黄斑色前脚大¶
<pb:KR3k0061_WYG_098-17a>¶
後腿小有尾子一條黄&KR0008;遍身黄色腹下有臍帶長五¶
六分螻蟈即夜鳴腰細口大皮蒼黧色俗名田雞其他¶
又有鼃蠅長&KR0008;石螃蠼子之屬　投荒雜錄南方又有¶
水族狀如蛙其形尤惡土人呼為蛤蛙食之味美如鷓¶
鴣及治男子虚勞¶
　　　蝦蟇(附蝌蚪/)　(蟾蜍/)¶
總論　賈公彦周禮疏脰鳴者即蝦蟇也　埤雅蝦蟇¶
懐土雖取以置逺郊一夕復還其所　全雅蝦蟇曵腸¶
<pb:KR3k0061_WYG_098-17b>¶
於水際草上纏繳如索日見黒㸃漸深至春水時鳴以¶
聒之則蝌斗皆出謂之聒子　埤雅雜俎云蝦蟇無腸¶
又云蝦蟇聲&KR0573;今里俗聞其春鳴謂之聒子聒子即所¶
謂聲&KR0573;也又曰蝦蟇生子後腹空無物故曰無腸　山¶
堂肆考燒蝦蟆可以制蚤蝨　宋書張暢弟收嘗為猘¶
犬所傷醫者云宜食蝦蟆膾可療收甚難之暢含笑先¶
嘗收因此乃食創亦即愈　尚書故實百粤人以蝦蟆¶
為上味疥者皮&KR0496;佳故越人云不可脫去此錦襖子¶
<pb:KR3k0061_WYG_098-18a>¶
游宦紀聞眉州人水濵釣蝦蟇置籃中皆兩兩相負牢¶
不可拆極力分之旋即相負如初市之以為珍味成都¶
人&KR0496;重之以料物和酒炙之曰炙蟾括蒼亦以為珍品¶
名曰風蛤　淮南子老蝦蟇化為鶉　集異志唐髙宗¶
嘗患頭風穿地置藥爐忽有一蝦蟇躍出色如黄金背¶
有朱書武字　酉陽雜俎長慶中八月十五日夜有人¶
玩月見林中光屬天如疋布視之見一金背蝦蟇　霏¶
雪錄越中有道士陸國賔者曉乗舟出見白虹跨水甚¶
<pb:KR3k0061_WYG_098-18b>¶
近及至其所見蝦蟆如箬笠大白氣従口出即跳入水¶
虹亦不見　唐五行志先天二年六月京師朝堂磚下¶
有大蛇出長丈餘有大蝦蟆如盤而目赤如火相與鬭¶
俄而蛇入於大樹蝦蟆入於草蛇蝦蟆皆隂𩔖朝堂出¶
非其所也　宣室志唐李揆乾元中為禮部侍郎嘗一¶
日忽聞堂中有聲極震若牆圯驚入視之見一蝦蟆俯¶
於地髙數尺魋然殊狀揆命家童以巨缶盖焉有解者¶
曰夫蝦蟇月中之蟲亦天使也今天使来公堂豈非上¶
<pb:KR3k0061_WYG_098-19a>¶
帝以榮命付公乎其明啟而視之已亡見矣後數日果¶
拜中書侍郎平章事　鳥獸續考余曽見一胡僧持竹¶
器畜蝦蟆數十於中備寸桌數面名之曰讀書蟆每命¶
之讀設一席於上若僧席然左右各設弟子席鼓之坐¶
一巨蟆跳於師座羣蟆隨列弟子位鼓之讀則蟆師先¶
聲羣弟子應聲而鳴宛若一堂書聲也鼓之止鼓之入¶
則巨者先止先入¶
名𩔖　本草蝦蟆一名蟾蜍一名&KR1434;一名去甫一名苦¶
<pb:KR3k0061_WYG_098-19b>¶
蠪　淮南子鼓造辟兵夀盡五月之望注鼓造蝦蟆也¶
　孫綽漏刻銘靈蚪吐注隂蟲承瀉注隂蟲蝦蟆也¶
南齊書卞彬蝦蟆賦云紆青拖紫名為蛤魚　洽聞記¶
蝦蟇大者名田父能食蛇蛇行田父逐之蛇不得去田¶
父銜其尾久之蛇死尾後數寸皮不損&KR0079;已盡矣　文¶
字集畧蜦蝦蟆也大如屨能食蛇　游宦紀聞徳興有¶
毛山環三州界廣袤數百里每嵗間山旁人夜持火炬¶
入深溪或山洞間捕大蝦蟆名曰石撞　神仙𫝊益州¶
<pb:KR3k0061_WYG_098-20a>¶
北平山有白蝦蟆謂之玉芝非仙才靈骨莫能致也¶
茅亭客話蜀有村夫鬻白蝦蟆甚大兩目如丹皆云&KR0079;¶
芝也有醫工買歸慮其走逸以大石臼合於地至曉石¶
臼透明如竹籠醫工駭&KR1358;齋沐負鐺挈蟾辭家入青城¶
山不知存亡　酉陽雜俎竈無故自濕者赤蝦蟆名鈎¶
注居之去則止¶
蝌蚪　山海經藟山湖水東流其中多活郎師注即蝌¶
蚪也　爾雅科斗活東疏蝦蟆子也一名科斗一名活¶
<pb:KR3k0061_WYG_098-20b>¶
東頭圓大而尾細古文似之　古今注科斗一名𤣥針¶
一名𤣥魚形圓而尾細聞雷則尾脫脚生也　埤雅科¶
斗逢月大盡生前兩足小盡生後兩足¶
蟾蜍　春秋孔演圖蟾蜍月精也　埤雅蟾蜍吐生腹¶
大背黒皮上多䨾磊跳行舒遲　本草蟾蜍肪塗玉則¶
刻之如蠟故云能合玉石但肪不可多得取肥者剉煎¶
膏以塗玉亦軟滑易截古玉器有竒特非雕琢人工者¶
多是昆吾刀及蟾蜍肪所刻也　衍義蟾蜍眉間白汁¶
<pb:KR3k0061_WYG_098-21a>¶
謂之蟾酥　爾雅疏鼃&KR1434;一名蟾諸郭云似蝦蟆居陸¶
地淮南謂之去蚥然則蟾諸非蝦蟆但相似耳　蟫史¶
諸書皆分蝦蟆蟾蜍為二物以為蟾蜍大腹癩背不能¶
跳躍亦不善鳴蝦蟆小于蟾蜍能跳接百蟲善鳴然予¶
村居無事細視科斗漸大脫尾生足而登陸至四五月¶
則居稻田内好鳴能跳接百蟲而食之經年方老好居¶
人家下濕地夏夜則出拾蟲而不能跳矣亦不鳴聒人¶
呼為蛤覇其實一物老㓜殊質春夏異時遂分為二也¶
<pb:KR3k0061_WYG_098-21b>¶
　𤣥中記蟾諸生角者食之夀千嵗　張衡靈憲羿請¶
不死之藥於西王母嫦娥竊之以奔月將往枚筮之於¶
有黄有黄占之曰吉翩翩歸妹獨將西行逢天晦芒毋¶
驚毋恐後且大昌嫦娥遂託身於月是為蟾蜍　抱朴¶
子萬嵗蟾蜍頭上有角頷下有丹書八字體重以五月¶
五日中時取之隂乾百日以其足畫地即為流水帶在¶
左手於身辟五兵若敵人射巳者弓弩矢皆反還自向¶
也　研北雜志陳聖觀聞宋炤說蟾蜍三足與蛙不同¶
<pb:KR3k0061_WYG_098-22a>¶
炤既去乃得枯者於貨藥擔上以示聖觀乃一軀殻實¶
之以木屑視之三足特長如尾而有距世所範為硯滴¶
者或不盡似也　太平清話正和二年夏四月新安蟾¶
蜍背生芝草時農夫汲水於龍淵之津覩此一蟾望日¶
而拱己而視之則其背生芝凡十五葉葉間有異草䝉¶
茸蒼翠嵗寒不雕　自然論蟾蜍擲糞自其口出　酉¶
陽雜俎土㯽榔狀如㯽榔在孔穴間得之新者尤軟相¶
傳云蟾蜍矢也能已毒瘡　㑹編一種蟾大而黄色多¶
<pb:KR3k0061_WYG_098-22b>¶
在山石中藏蟄能吞氣飲風露不食雜蟲謂之山蛤¶
蟫史山蛤一名南風蛤又名石&KR0008;生深山谷中遇南風¶
則出背黒色痱磊兩股甚長孝豐人珍之為上品連皮¶
蒸熱味在于皮¶
　　　蜥蜴(附蛤蚧/)¶
方言秦晉西夏謂之守宫或謂之蠦&KR2786;或謂之蜤易其¶
在澤中者謂之易蜴南楚謂之蛇醫或謂之蠑螈東齊¶
海岱之間謂之螔䗔北燕謂之祝蜒　說文蠑螈蛇醫¶
<pb:KR3k0061_WYG_098-23a>¶
以注鳴者也在草曰蜥蜴在壁曰蝘蜓蝘蜓守宫也¶
通雅蜥蜴總曰螭大者曰山龍子縁木曰蝘蜓在草曰¶
蠑螈在屋曰守宫　陶𢎞景本草形大純黄色者名蛇¶
醫亦名蛇舅似蛇醫而小尾長見人不動者名龍子小¶
而五色尾青碧者名蜥蜴小而縁牆壁色黒者名蝘蜓¶
(吳人呼/為壁虎)　古今注蝘蜓善上樹捕蟬食之其長細五色¶
者名為蜥蜴短大者名蠑螈一曰蛇醫大者長三尺其¶
色𤣥紺善螫人一名𤣥螈一名緑螈　北户録蜥蜴一¶
<pb:KR3k0061_WYG_098-23b>¶
曰蛇師　埤雅蜥蜴十二時變色舊說蛇體有傷此輙¶
銜草傅之故有蛇醫之號也今俗謂之蠍虎喜緣籬壁¶
者是　二酉餘談一人為蛇傷痛苦欲死見一小兒来¶
曰可用兩刀在水内相磨取水飲之神效言畢化為緑¶
螈走入壁孔中其人如方即愈因號綠螈為蛇醫　漢¶
書東方朔𫝊武帝置守宫盂下令朔射之朔曰臣以為¶
龍又無角謂之為蛇又有足&KR0613;跂&KR0890;&KR0890;善縁壁是非守¶
宫即蜥蜴注守宫蟲名也術家云以器養之食以丹砂¶
<pb:KR3k0061_WYG_098-24a>¶
滿七斤擣治萬杵以㸃女子體終身不滅若有房室之¶
事則滅矣言可以防閑淫逸故謂之守宫今俗呼為辟¶
宫辟亦相禦之義耳　文昌雜録守宮其形大概𩔖蜥¶
蜴足短而加濶亦有金色者秦始皇時有人進之云能¶
守鑰人不敢竊𤼵鑰故名之曰守宫由此也又云致於¶
宫中宫人之有異志者即吐血汚其衣或曰以守宫繫¶
宫人臂守宫吐血汚臂者有淫心也秦皇則殺之　物¶
𩔖志蜥蜴五色具者雄不備者雌　曹叔雅異物志魚¶
<pb:KR3k0061_WYG_098-24b>¶
跳躍則蜥蜴從草中下稍相依近便共浮水而相合事¶
竟魚還水㡳蜥蜴還草中　酉陽雜俎王彦威鎮汴之¶
二年夏旱李玘過汴因宴王以旱為慮李醉曰欲雨甚¶
易耳可求蛇醫四頭十石甕二每甕實以水浮二蛇醫¶
覆以木盖密泥之分置於鬧處瓮前設席燒香選小兒¶
十嵗已下十餘令執小青竹晝夜更擊其瓮不得少輟¶
王如其言試之一日兩度雨大注數百里舊說龍與蛇¶
師為親家　羣書考索熈寧十年四月中書門下言御¶
<pb:KR3k0061_WYG_098-25a>¶
前降到蜥蜴祈雨法排辦其法捕蜥蜴十數枚置之甕¶
中漬之以雜木葉選童男數十人衣青衣青塗面及手¶
足仍持栁枝沾水散灑且呪曰蜥蜴蜥蜴興雲吐霧雨¶
今霶&KR1115;汝今歸去如是者晝夜嬰繞而言是月十八日¶
依法為之至二十夜雨　傳載畧武肅於院中令老姥¶
監直聽更有大蜥蜴&KR0403;油缸而吸視之將竭倐然不見¶
明日王曰昨夜夣麻膏充腸而飽是何祥也宫中或有¶
對者王亦微哂而已¶
<pb:KR3k0061_WYG_098-25b>¶
蛤蚧　方言桂林之中守宮大而能鳴者謂之蛤蚧¶
物𩔖志蛤蚧皮粗口大身小者雄口銳尾小身大者雌¶
　北户録蛤蚧首如蟾蜍背綠色上有黄斑㸃若古錦¶
文長尺餘尾絶短其族則守宫蜥蜴蝘蜓多居古木竅¶
間自呼其名聲絶大　本草蛤蚧狀𩔖蝘蜓蟇首細鱗¶
長尾生嶺南在古牆壁及榕木間一雌一雄行常相隨¶
　蘓頌圖經蛤蚧欲得首尾全者俟於榕木間　物𩔖¶
相感志蛤蚧長二三尺許小者一尺已下其狀與守宫¶
<pb:KR3k0061_WYG_098-26a>¶
不殊夜行每鳴自呼南民云蛤蚧生一嵗每鳴一聲二¶
嵗二聲有至十聲者土人以老蛤蚧尤重之　北户録¶
蛤蚧或曰一年一聲驗之非也端州大㕔有蛤蚧州吏¶
云多年至今每鳴或三聲或一聲不定也　海録蛤蚧¶
大月三聲小月兩聲¶
　　　果蠃¶
爾雅疏果蠃一名蒲盧即細腰蟲也俗呼為蠮螉鄭注¶
中庸以蒲盧為土蠭說文云細腰土蠭也天地之性小¶
<pb:KR3k0061_WYG_098-26b>¶
腰純雄無子螟蛉一名桑蟲一名桑蟃一名戎女果蠃¶
取而附之於木空中七日而化為子　揚雄法言螟蛉¶
之子殪而逢蜾蠃祝之曰𩔖我𩔖我久則肖之矣　詩¶
疏螟蛉者犍為文學曰桑上小青蟲也似步曲其色青¶
而細小或在草葉上蜾蠃似蜂而小腰取桑蟲負之於¶
木空中或書簡筆筒中七日而化為其子里語曰呪云¶
象我象我　埤雅果蠃土蜂也好禁蜘蛛摙泥作房如¶
併竹管取桑蟲負之今呼大蠭啖子地中作房者亦曰¶
<pb:KR3k0061_WYG_098-27a>¶
土蠭非此細腰土蠭也　酉陽雜俎蠮螉好窠於書卷¶
或在筆管中祝聲可聽有時開卷視之悉是小蜘蛛大¶
如蠅虎旋以泥隔之不獨負桑蟲也　捫蝨新語遯齋¶
閑覽以蜾蠃蠮螉蒲盧為三種銜泥營窠於室壁間者¶
名蜾蠃穴地為窠者名蠮螉窠於書卷或筆管中者名¶
蒲盧　格物總論蜾蠃所負不但螟蛉或蟢子磔而斃¶
之因産一小卵於其上俟其卵化而成形漸食所負之¶
蟲久乃䆮大生翼飛去　脚氣集蜾蠃取螟蛉産子於¶
<pb:KR3k0061_WYG_098-27b>¶
其身上借其膏血以為養蜾蠃大螟蛉枯非變化也¶
留青日札蜾蠃凡細蟲皆可負去必齧死之而寄生一¶
子於其上積四五蟲乃以泥封之久之卵得其氣而生¶
其初生也必食其蟲俱盡則可以啓封而出户矣　五¶
雜組螟蛉有子蜾蠃負之謂負他子作已子也故人以¶
過房子為螟蛉此語相&KR0403;至今然蜾蠃實非取他物為¶
子也廼放卵窠中而殺小蟲以飼之耳陶隐居爾雅注¶
云蠮螉銜泥竹壁及器物作房生子如粟米乃捕取草¶
<pb:KR3k0061_WYG_098-28a>¶
上蜘蛛滿中塞之以俟其子為糧此語鑿鑿有據足破¶
千古之誤且詩但言蜾蠃負之未言其作已子也則揚¶
子雲𩔖我之說誤之也¶
　　　蜘蛛(附蠨蛸/  顛當)　(壁繭/䖦蟱)¶
爾雅疏蟗鼅鼄别名也一名鼄蝥今江東呼蝃蝥齊人¶
又呼社公亦言網公其在地中布網者名土鼅鼄其作¶
網絡幕草上者名草鼅鼄也　方言蜘蛛自關以西秦¶
晉之間謂之鼄蝥自關以東趙魏之間謂之鼅鼄或謂¶
<pb:KR3k0061_WYG_098-28b>¶
之蠾蝓北燕朝鮮洌水之間謂之蝳蜍　本草蜘蛛赤¶
斑者俗名絡新婦　格物總論蜘蛛大腹深&KR0069;色多於¶
空中作圓網然亦數種有赤斑者有五色者有大身上¶
有刺毛者有薄小者惟在屋西面有網身小尻大腹内¶
有蒼黄膿者為真其大者身運數寸而踦長數倍其網¶
羅竹栢盡死　廣志蜘蛛有在器下者有以絲在籬落¶
間縁壁捕蠅者　埤雅蜘蛛布網如&KR0699;其絲右繞今磨¶
旋蔓生皆循右而轉亦自然之理也　西京雜記蜘蛛¶
<pb:KR3k0061_WYG_098-29a>¶
集而百事喜　李徳裕喜徴論凡人將有喜兆蜘蛛必¶
垂於冠冕　酉陽雜俎道士許象之言以盆覆寒食飯¶
於闇室地入夏悉化為赤蜘蛛　酉陽雜俎裴旻山行¶
有山蜘蛛垂絲如疋布將及旻旻引弓射却之如車輪¶
因斷其絲數尺収之部下有金瘡者剪方寸貼之血立¶
止　鳥獸續考海蜘蛛巨若丈二車輪文具五色非大¶
山深谷不伏也游絲隘中牢若絙纜晨輝照耀光&KR0395;&KR0177;¶
&KR0177;虎豹麀鹿間觸其網蜘蛛益吐絲如縞霞纏紏卒不¶
<pb:KR3k0061_WYG_098-29b>¶
可脫俟其斃腐乃就食之舶人欲樵蘓者率百十其徒¶
束炬而往遇絲輙燃紅遍山谷如設庭燎蜘蛛潛愈邃¶
密惟恐其及也或云取其皮為&KR0130;不航而涉豈其然歟¶
　詞林海錯蜘蛛大者可以食豸晉公子重耳與五臣¶
見於大澤中出符子　天中記江夏城南鐵佛寺内有¶
蜘蛛井世傳唐時有紅白二蜘蛛化為妖婦以媚人故¶
鑄鐵佛鎮之　玊堂閒話泰岳之麓有岱岳觀樓殿咸¶
古制年代寢逺一夕大風有聲轟然響震山谷及旦視¶
<pb:KR3k0061_WYG_098-30a>¶
即經樓之陊也樓屋徘&KR0422;之中雜骨盈車有老蜘蛛在¶
焉形如矮腹五升之茶鼎展足則周數尺之地矣先是¶
側近人家亡失㓜兒不計其數盖悉罹其啗食也盖布¶
網於上或遭其黏縻絆而不能自解則遭其害矣於是¶
觀主命薪以焚之臭聞十餘里　酉陽雜俎唐元和中¶
蘓湛游逢鵲山裹糧鑽火境無遺趾忽謂妻曰我行山¶
中都倒巖有光如鏡必靈鏡也明日將投之今與卿訣¶
妻子號泣止之不得及明遂行妻子領奴婢潛隨之入¶
<pb:KR3k0061_WYG_098-30b>¶
山數十里遥望巖有白光圓明徑丈蘓遂逼之纔及其¶
光長呌一聲妻兒遽前救之身如繭矣有黒蜘蛛大如¶
鈷䥈走集巖上奴以利刀決其網方斷蘓已腦陷而死¶
妻乃積柴燒其巖&KR0424;滿一山　金樓子楚國龔舍初隨¶
楚王朝&KR0043;未央宫見有赤蜘蛛大如栗四面縈羅網有¶
蟲觸之而死者退而不能得出焉舍於是掛冠而退時¶
謂舎為蜘蛛隱　天寳遺事帝與貴妃每至七月七日¶
夜在華清宫游宴時宫女軰陳𤓰花酒&KR0319;列於庭中求¶
<pb:KR3k0061_WYG_098-31a>¶
恩於牽牛織女星各捉蜘蛛於小合中至曉開視蛛網¶
稀宻以為得巧之候密者言巧多稀者言巧少民間亦¶
效之¶
蠨蛸　詩疏蠨蛸長踦一名長脚荆州河内人謂之喜¶
母此蟲来著人衣當有親客至有喜也幽州人謂之親¶
客亦如蜘蛛為網羅居之　爾雅疏小鼅鼄長脚者一¶
名蠨蛸一名長踦俗呼為喜子詩東山云蠨蛸在户¶
採蘭雜志昔有母子離别母每見蠨蛸垂絲著衣則曰¶
<pb:KR3k0061_WYG_098-31b>¶
子必至也果然故名曰喜子子思其母亦然故號曰喜¶
母均之一物也¶
壁繭　山堂肆考壁錢蟲似蜘蛛而身扁作白幕如錢¶
著壁間俗呼為壁繭其抱子隔幕而伏生子百數坼幕¶
而出一名扁蟢一名壁鏡　事物原好壁繭蟢子也一¶
名壁蟢能捕蠅作窠於門壁之上其結窠似幕其圓大¶
如錢¶
顛當　山堂肆考螲蟷一名顛當形如蜘蛛穴土為巢¶
<pb:KR3k0061_WYG_098-32a>¶
　酉陽雜俎顛當窠深如蚓穴網絲其中土盖與地平¶
大如榆莢常仰捭其盖伺蠅蠖過輙飜盖捕之纔入復¶
閉與地一色並無絲隙可尋也其形似蜘蛛爾雅謂之¶
王蛈蜴鬼谷子謂之蛈母秦中兒童戲曰顛當顛當牢¶
守門蠮螉㓂汝無處奔¶
䖦蟱　格物論能於空中作懸網狀如魚&KR0699;者名䖦蟱¶
　陶隱居本草䖦蟱在孔穴中及草木稠密處作網如¶
蠶絲為幕絡伺蠅蚋觸網則出擒食之形如蠅虎身有¶
<pb:KR3k0061_WYG_098-32b>¶
毛斑¶
　¶
　¶
　¶
　¶
　¶
　¶
　格致鏡原卷九十八¶
