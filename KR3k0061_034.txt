# -*- mode: mandoku-view; -*-
#+TITLE: 格致鏡原
#+DATE: 2015-08-24 23:36:22.672439
#+PROPERTY: ID KR3k0061
#+PROPERTY: BASEEDITION WYG    
#+PROPERTY: JUAN 卷三十四
<pb:KR3k0061_WYG_034-1a>¶
欽定四庫全書¶
　格致鏡原卷三十四　　　大學士陳元龍撰¶
　　珍寶𩔖(三/)¶
　　　五金總論¶
財貨源流金者金銀銅鐵鉛錫之總名按五行地四生¶
金是也　洪範金曰從革注金可以改更　夏書揚州¶
厥貢惟金三品注三品金銀銅也　漢食貨志古者金¶
有三等黄金為上白金為中赤金為下注白金銀也赤¶
<pb:KR3k0061_WYG_034-1b>¶
金銅也　拾遺記少昊時金鳴扵山銀涌於地或如龜¶
蛇之𩔖乍如人鬼之形　𤣥中記黃金之氣為火白金¶
之氣為雄雞銅鐵為胡人銅&KR0266;之精為馬金至百斤以¶
上其精為羊　寶藏志白狐白鼠白雀白蛇皆金銀之¶
精也　地鏡圖凡觀金玉寶劍銅鐵皆以辛之日待雨¶
止明日平旦或黄昏夜半觀之所見光白者玉也赤者¶
金黄者銅黑者鐵　席上腐談三茅君以丹陽嵗歉死¶
者盈道因取丹頭點銀為金化鐵為銀以救饑人故後¶
<pb:KR3k0061_WYG_034-2a>¶
人以煆粉㸃銅者名其法曰丹陽死砒㸃銅者名其法¶
曰㸃茅¶
　　　金¶
總論　逸雅金禁也其氣剛嚴能禁制也　白虎通金¶
者少隂有中和之性　説文金有五色黄金為長久埋¶
不生衣百陶不輕從革不違西方之行也　淮南子正¶
土之氣御乎埃天埃天五百嵗生黄埃黄埃五百嵗生¶
黄澒黄澒五百嵗生黄金　酉陽雜俎山上有薤下有¶
<pb:KR3k0061_WYG_034-2b>¶
金　管子上有丹砂者下有黄金　周易參同契黄土¶
金之父　天文訓金生扵巳壯扵酉死扵丑　廣雅金¶
神謂之清明　𤣥中記金精為車馬　抱朴子亥日稱¶
婦人者金也　梁簡文論凡雄雞戴燭而行此金精也¶
　地鏡圖金寶化為青虵　地鏡圖黄金之氣赤黄千¶
萬斤以上光大若鏡盤金氣發本上赤下青也　白澤¶
圖黄金之精名石&KR0008;狀如豚居人家使人不宜妻白鼠¶
以昏時見扵丘陵之間視所出入中有金　白澤圖絶¶
<pb:KR3k0061_WYG_034-3a>¶
水有金者精名侯伯狀如人長五尺綵衣　奇事記黄¶
金生扵山石其始也是山石之精而千年為水銀水銀¶
受太隂之氣固流蕩而不凝定微遇純陽之氣合則化¶
黄金扵倐忽也今若以水銀欲化成黄金必須在山即¶
化不在山即不化但遇純隂之石氣合即化也　搜神¶
記夫金之性一也以五月丙午日中鑄為陽燧以十一¶
月壬子夜半鑄為隂燧　𤣥覽金得伯勞之血則昏¶
考工記凡鑄金之狀金與錫黒濁之氣竭黄白次之黄¶
<pb:KR3k0061_WYG_034-3b>¶
白之氣竭青白次之青白之氣竭青氣次之然後可鑄¶
也　漢食貨志周黄金方寸而重一斤　南史武陵王¶
紀以黄金一斤為餅百餅為簉至有百簉銀五倍之¶
孔氏雜説孝惠紀注引食貨志黄金一斤直萬錢乃知¶
漢金之賤也今金兩有直萬者則漢金一斤如今一兩¶
價矣高祖善家令之言賜金五百斤罷醫不使之治疾¶
賜金五千斤使陳平為反間捐金四萬斤使其價不賤¶
安得如是之多哉唐時金必貴太宗以于志寧孔頴達¶
<pb:KR3k0061_WYG_034-4a>¶
能諫太子各賜金一斤帛五百疋沈存中云古之一斤¶
今四兩餘也然則一兩之直亦二千五百也　胡侍珍¶
珠船黄金漢時㝡多自西教盛行棄之扵土木者既不¶
勝計而衣物之飾又日趨扵華靡有金線金箔泥金銷¶
金貼金鏤金間金戧金圈金戭金解金剔金撚金陷金¶
明金楞金背金影金闌金盤金織金蹙金蒙金搯金鍍¶
金流金滲金減金描金煮金灑金皮金遍地金其名號¶
至夥耗費若斯焉得如昔之多　燕翼詒謀錄大中祥¶
<pb:KR3k0061_WYG_034-4b>¶
符元年二月詔金箔金銀線貼金銷金間金蹙金線裝¶
貼什&KR0266;土木玩之物並行禁斷非命婦不得以金為首¶
飾許人紏告並以違制論　丹&KR0610;總錄張懷瓘書錄往¶
在翰林見古鐘二枚高二尺許有古文三百餘字紀夏¶
禹功績皆紫金鈿似大篆神彩驚人葢三代鈿金為篆¶
其精𩔖如此又李伯時得彫戈蟲鳥書黄金文銘六字¶
曰主用父作彫戈鈿金法今亦不𫝊唐六典有十四種¶
金曰銷金曰拍金曰鍍金曰織金曰砑金曰披金曰泥¶
<pb:KR3k0061_WYG_034-5a>¶
金曰鏤金曰撚金曰戧金曰圈金曰貼金曰嵌金曰裹¶
金而鈿金不在其中今并其名亦不知矣　博物要覽¶
明御府内帑有鎮庫金錠金餅金錢金鋌(方長如笏形/徑三寸二分)¶
(一&KR0405;印江山之/紋一&KR0405;印宸字)金磚(兩靣印龍/鳳花紋)奉宸庫金米金豆女官¶
庫金線金箔(金箔有名浄黄者/因分濃淡二色)　史記秦獻公十八年¶
天雨金櫟陽　述異記翁仲孺家貧力作居渭川一旦¶
天雨金十斛於其家由是與王侯争富　異苑晉陵薛¶
願有虹飲其釡翕響便竭乃吐金滿釡　廣博物志漢¶
<pb:KR3k0061_WYG_034-5b>¶
建信侯婁敬晚得道居好畤明月山北能種金其地曰¶
種金坪　晉永和起居注廬江太守路永表言扵穀城¶
北見水岸邊紫赤光得金一枚狀如印齒　魏志繁昌¶
縣授禪石碑中生金表送上羣臣盡賀　王隱晉書永¶
嘉初陳國項縣賈逵石碑中生金人盜鑿取賣賣已復¶
生　朝野僉載陳懷卿嶺南人也養鴨百餘頭後扵鴨¶
闌中除糞糞中有光爚然試以盆水沙汰之得金十兩¶
乃覘所食處扵舎後山足下土中有麩金銷得數千斤¶
<pb:KR3k0061_WYG_034-6a>¶
遂巨富　嶺南異物志廣州浛洭縣金池王家有養鵞¶
鴨池嘗於鴨糞中見麩金遂多收掬之日得一兩緣此¶
而致富貴　丹&KR0610;總錄穆天子傳示汝黄金之膏束晳¶
曰金膏可以續骨崔寔政論呼吸吐納非續骨之膏¶
博物要覽黄金真者剪開有茶口寶光射目脚如新開¶
菜花鬆黄鮮艶如茶口閃色光渾脚帶紅色者内有紅¶
銅脚帶青色者有銀氣凡欲試真金將金物扵掌心摩¶
熱嗅之有香如松花含之味甘者真金也若氣腥味醎¶
<pb:KR3k0061_WYG_034-6b>¶
而苦者内有銅氣或藥㸃者凡看金物扵杉木卓上從¶
高投下卓然不動良久微顫者真金也投下直躍去者¶
内有銅也投下連顫者内有銀也投下卓然不動良久¶
不微顫而寂然者内有鐵也　格古要論金性軟插銅¶
則硬如和銀者性柔石試則色青火燒色不黒¶
名𩔖　爾雅黄金謂之璗其美者謂之鏐鉼金謂之鈑¶
郭注鏐即紫磨金邢疏金之最有光澤者名銑　孔融¶
聖人優劣論金之優者名曰紫磨猶人之有聖也　庶¶
<pb:KR3k0061_WYG_034-7a>¶
物異名疏陶隱居曰仙方名金為太眞　丹房鏡源凡¶
金有二十件雄黄金雌黄金曽青金硫黄金土中金生¶
鐵金生銅金鍮石金沙子金土碌砂子金金母砂子金¶
白錫金黒&KR0610;金硃砂金已上十五件惟衹有還丹金水¶
中金𤓰子金青麩金草砂金等五件是真金餘皆是假¶
　博物要覽熟金至良者有丹穴之還丹金焉金出丹¶
穴中體含丹砂色尤鮮赤合丹服之希世之寶也　格¶
古論南蕃𤓰子金麩皮金皆生金也雲南葉子金西番¶
<pb:KR3k0061_WYG_034-7b>¶
回回金皆熟金也其性柔而重其色七青八黄九紫十¶
赤以赤為足色也足色者靣有椒花鳳尾及紫霞色¶
庶物異名疏趾腹紫膽皆金之形也酉陽雜俎云金中¶
螻頂金最上六兩為一垜有臥螻蛄穴及水臯形當中¶
陷處名曰趾腹又鋌上凹處有紫色名紫膽　孔六帖¶
西域鉢露種多紫金　格古要論古云半兩錢即紫金¶
今人用赤銅和黄金為之然世人未嘗見真紫金也¶
唐書扶南出剛金狀𩔖紫石英生水底石上人沒水取¶
<pb:KR3k0061_WYG_034-8a>¶
之可以刻玉　格古要論在京見蘇人唐宗仁將青金¶
熔成足色赤金中有一大㸃紫色謂之紫衣凡買金者¶
不見紫衣不肯信為足色南京又有人將金打箔亦作¶
葉子金其中多有沙屑成交方肯熔錠子與買主恐沙¶
不能出也宜仔細用水洗驗切不可輕易須燒三出以¶
醋扵瓦&KR0266;或木盆内淬之真則黄有銅則黒　博物要¶
覽西洋國産綠金　合璧事𩔖顆塊金即穴山或至百¶
十尺見作金石其色褐一頭如火燒黒之狀此定是金¶
<pb:KR3k0061_WYG_034-8b>¶
也其金色深赤黄　韓子荆南麗水之中生金　南蠻¶
傳麗水多金麩　博物要覽金產雲南麗江浮水靣如¶
沙糖土人以鐵杓取之鑄煉方成　合璧事𩔖麩金即¶
在江沙水中淘汰而得其色淺黄此等皆生金得之皆¶
當銷煉&KR0146;金耗折少塊金銷折多　博物要覽胯子金¶
産湖廣湖南北諸郡沙土中像臘茶腰帶胯子豆瓣金¶
産梁州土中掘土十餘丈方見形員扁如豆瓣土人鑄¶
錬成鋌麥顆金產梁州屬縣山石砂土中形尖如麥葉¶
<pb:KR3k0061_WYG_034-9a>¶
子金產雲南省城者為道地各舖户將雜色足赤金拍¶
造葉子有八色九色至九五色止無十成者諸金中惟¶
葉子金為最下　廣州記大食國出金㝡多凡是貨易¶
並出金錢性多寒生者有毒　本草陳藏&KR0266;云嘗見人¶
取金掘地深丈餘有粉子石石皆一頭黑焦下有金大¶
者如&KR0204;小猶麻豆色如桑黄咬時極軟即是真金夫匠¶
多竊而吞之又饒信南劍汀州出金處採得金亦多品¶
或有若山石狀者或有若米豆者若此𩔖未經火皆可¶
<pb:KR3k0061_WYG_034-9b>¶
為生金　稗史𩔖編生金出西南州峒生山谷田野沙¶
土中不由礦出民間以淘沙為生淋土出之自有融結¶
成顆大者如麥粒小者如麩片便可煆金作服用色差¶
淡耳欲令精好則重煉取足色耗去十二三既煉則是¶
熟金丹砂所須生金故錄其所出　函史金出水沙者¶
鵞鴨啖沙從膍胵内淘之有金屑皆謂生金生者殺人¶
煉熟用　嶺表錄嶺南人云生金是毒蛇屎中採之¶
本草高麗扶南及西域外國金已成&KR0266;皆煉熟可服¶
<pb:KR3k0061_WYG_034-10a>¶
梁書扶南有山出金金露生扵石上無所限也　山海¶
經荆山之陽多赤金　王隱晉書鄱陽樂安出黄金鑿¶
土十餘丈披沙所得大如豆小如粱米　梁書林邑國¶
有山赤色其中生金夜則出飛狀如螢火　博物要覽¶
馬蹄金產林邑國鑿石取之狀如馬蹄每得必雙每二¶
蹄成一斤足十二成至難得(即紫/磨金)　溪蠻叢笑沙中鍊¶
金又出扵石碎石而取者視沙色為金有夫匠識之名¶
土絲金　事物紺珠橄欖金出荆湖嶺南　博物要覽¶
<pb:KR3k0061_WYG_034-10b>¶
橄欖金形大如橄欖兩頭皆尖紅紫色　庶物異名疏¶
南海扶南王陽邁初在孕其母夢生兒有人以金席藉¶
之其色光麗夷人因謂金之精者為陽邁若中國紫磨¶
者紫磨華之上金也　漢武帝詔往者泰山見黄金有¶
白麟神馬之瑞以其金鑄麟趾褭蹄以叶瑞焉　拾遺¶
記漢武帝有透骨金大如彈丸凡物近之便成金色帝¶
戲以檀香屑共裹一處置李夫人枕旁詰旦視之香皆¶
化為金屑　拾遺記昆明國貢𠻳金鳥常吐金屑如粟¶
<pb:KR3k0061_WYG_034-11a>¶
鑄之可以為&KR0266;宫人争以金用飾&KR0107;珮謂之辟寒金故¶
宫人相嘲曰不服辟寒金那得帝王心扵是媚惑者争¶
此寶金為身飾及行臥皆懷挟以要寵幸也　吳地志¶
晏子娶吳王女築城扵此至今耕者得黄金狀如菱角¶
中有齊字名晏子金　郡國志蘇秦宅在洛陽利仁里¶
後魏高顯業每夜見赤光於光處掘得金百斤銘曰蘇¶
家金業為之造寺　法苑珠林俱名國有商人驅八牛¶
牧扵澤中時有離車捕得一龍云將食之商人以八牛¶
<pb:KR3k0061_WYG_034-11b>¶
易致取放别池中龍忽人語邀入宫中有龍女與八餅¶
金云此是龍金截已更生足汝父母養屬終身用之不¶
盡　拾遺記浮忻國貢蘭金之泥此金出湯泉狀混混¶
若泥如紫磨之色百鑄其金變白有光如銀即銀燭是¶
也常以此泥封諸圅匣及諸宫門鬼魅不敢干當漢世¶
上將出征及使絶國多以此泥塗為璽　拾遺記方丈¶
山有池方百里水淺可渉泥色如金而味辛以泥為&KR0266;¶
可作丹矣百鍊可為金色青照鬼魅猶如石鏡魑魅不¶
<pb:KR3k0061_WYG_034-12a>¶
能藏形矣　廣異記隋末有道者居太白山煉丹砂得¶
道有成弼者給侍之持白刃殺道者得其丹多化赤銅¶
為黄金唐太宗召弼造金凡數萬斤所謂大唐金也百¶
煉益精至今外國傳成弼金以為寶貨　席上腐談夀¶
州八公山側土中及溪澗間往往得小金餅世傳淮南¶
王藥金有印子篆文謂印子金也襄陽之間舂陵白水¶
地發土多得金麟趾褭蹄金如乾柿謂之柿子金小説¶
謂麟趾褭蹄乃婁敬所為藥金也方家謂婁金和藥㝡¶
<pb:KR3k0061_WYG_034-12b>¶
良漢書注亦云異扵他金　席上腐談王捷汀洲沙人¶
得燒金術上召見與語悦之特授許州參軍改名中正¶
留京師前後貢金累巨萬其金以鐵為之百餘兩為一¶
餅每餅輻解鑿為八片謂鴉觜金是也上令尚方鑄為¶
金龜金牌各數百天慶觀金寶牌即其金所鑄也每用¶
蛇崗製煉雄黄所殺蛇葢不少矣後因治第掘土見一¶
巨蛇首大如栲栳驚悸得疾卒　孟熙霏雪錄欲試藥¶
金燒火其上當有五色氣起　財貨源流藥金乃是水¶
<pb:KR3k0061_WYG_034-13a>¶
銀及銅鐵用藥煮成水銀乃是採山石中麤次朱砂作¶
罏置砂扵中下承以水上覆以盎&KR0266;外加以火煆養則¶
飛煙扵上水銀留扵下皆非造化自然也　韓文衞造¶
微曰我聞南方多水銀丹砂雜佗奇藥爊為黄金可餌¶
以不死　抱朴子取金液及水銀以黄土塸盛置之猛¶
火上皆化為丹以此丹金為盤盌食其中令人長生¶
席上腐談予嘗閲華嚴經云有藥汁名訶宅迦人或得¶
之以其一兩變十兩銅番成真金予嘗以膽礬少許擦¶
<pb:KR3k0061_WYG_034-13b>¶
刀頭皆金也意者訶宅迦其膽礬之謂乎至大辛亥鑄¶
錢時予在饒州曽見一膽水化鐵成銅但饒州之膽銅¶
坑所出故成銅蒲州之膽出金坑必能化銅鐵成金華¶
嚴所謂訶宅迦今人不識之耳佛語必不妄也　格古¶
要論金詐藥用熖硝綠礬鹽留窑&KR0266;入乾浄水調和火¶
上煎色變即止然後刷上金&KR0266;物上烘乾留火内畧燒¶
焦色急入浄水刷洗如不黄再上然俱在外也　張衡¶
傳注兼金價倍於惡者故曰兼金　廣博物志金曽在¶
<pb:KR3k0061_WYG_034-14a>¶
丘塚及為&KR0107;釧溲&KR0266;陶隱居謂之辱金不可合煉¶
金異　搜神記孔子脩春秋製孝經成齋戒向北斗星¶
辰而拜告備扵天乃有赤虹見虹化黄金有刻文孔子¶
受而跪讀之　武帝故事先帝河東立廟告祠有一人¶
騎馬持一尺札賜將作丞曰汝績已成賜金一斤忽不¶
見札變為金　𤣥怪錄隋開皇初廣都孝亷侯遹入蜀¶
至劍門外忽見四黄石皆大如斗遹愛之收藏扵書籠¶
負之以驢因歇鞍取看皆化為金　酉陽雜俎太宗時¶
<pb:KR3k0061_WYG_034-14b>¶
汾州言青龍白虎吐物在空中有光如火墜地隱入二¶
尺掘之得𤣥金廣尺餘高七尺　述異記南康雩都縣¶
西㳂江有石室名夢口穴嘗有船人遇一人通身黄衣¶
擔兩籠黄紙求寄載過至崖下此人唾盤上徑下崖直¶
入石中船主初甚忿之見其入石始知神異視盤上唾¶
悉是黄金　宣室志韋思𤣥求鍊金之術一日有居士¶
辛鋭來謁病癰潰血且甚韋方㑹食居士溺扵筵上客¶
怒皆起鋭亦告去忽不見因視其溺乃紫金液光彩粲¶
<pb:KR3k0061_WYG_034-15a>¶
然客有解者曰居士金精也驗其名氏信矣　清異錄¶
王鯨遇賣蕨嫗黄衣破結有饑色憫之乃以千文買蕨¶
謝而去及歸蒸扵烏豆甑盡成黄金　後山談叢夏英¶
公宴客酒半取瓦礫蘸藥水為黄金以娛客¶
金&KR0266;物　齊書金車王者至孝則出金人王者有盛徳¶
則游扵後池林邑有金山汁流於浦　稽神錄天復中¶
豫章有人治舎掘地得一木櫃發之得金人十二頭各¶
長數寸皆古衣冠首戴十二辰屬數欵精麗殆非人功¶
<pb:KR3k0061_WYG_034-15b>¶
其家寶祠之因以致福時兵革未定遂為戍將刦取之¶
後不知所終　北史魏故事將立皇后必令手鑄金人¶
以成者為吉不則不得立也　宋書金勝國平盜賊四¶
夷賔服則出　玉海晉永和九年春民得金勝一長五¶
寸狀如織勝　庶物異名疏金勝仁寶也不斲自成光¶
若眀月晉孝武時陽穀氏得金勝一枝長五寸家遂大¶
富今人日遺勝肇於此　南齊書齊時長沙寺僧業富¶
沃鑄黄金為龍數千兩埋土中厯相傳付稱為下方黄¶
<pb:KR3k0061_WYG_034-16a>¶
鐵莫有見者蕭穎胄收取此龍以充軍實　張璠漢記¶
永昌太守鑄黄金為蛇獻梁冀益州刺史种暠發其事¶
　白六帖唐文宗宫中有黄金蛇出階光灼宫人以珊¶
瑚玦擲之并玦帶去上尋庫得真金蛇貫玦上曰此隋¶
煬帝為晉王賜陳夫人熟視下有阿𡡉字　南史劉敬¶
躬田間得白蛆化為金龜將銷之龜生光照室敬躬以¶
為神而禱之　史記秦始皇葬於驪山以黄金為鳧雁¶
　膠葛除夕梅妃與宫人戲鎔黄金散瀉水中視巧拙¶
<pb:KR3k0061_WYG_034-16b>¶
以卜來年否泰梅妃一瀉得金鳳一隻首尾翅足無不¶
悉備　稗史𩔖編南城童夢弼宗教授説自其上祖因¶
浴於水濱忽見一物如飛蛾從厓而下試引手撲之而¶
𫉬形狀全似鴨不能動時已近暮歸而燭之黄金所為¶
也大如人拇&KR0204;而羽翮纎悉畢備混然天成畧無雕刻¶
人功亟緘於笥寶藏之越三日啓視其尻乃有金屑葢¶
遺糞也自是數日輙一掃取積之益久持貨扵肆皆紫¶
金上色得價多於常品家貲賴以衍盛至錢流地上傳¶
<pb:KR3k0061_WYG_034-17a>¶
之累代及子孫分析一位拈得之偶子婦半夜生男感¶
熱疾醫者急欲生金煎湯下藥姑喜扵得孫謂&KR0107;釧金¶
不潔不可用於是煮金鴨挹其湯既一經煮不復有糞¶
其家亦浸以衰削今飲湯之兒猶在貧無立錐矣鴨亦¶
失所在　孫氏瑞應圖金牛瑞&KR0266;也王者土地開闢則¶
金牛至　劉道真錢塘記眀聖湖在縣南父老相傳湖¶
中有金牛古嘗有見其映寶雲泉照耀流精神化莫測¶
遂以眀聖為名　劉義慶幽眀錄巴丘縣有黄金潭莫¶
<pb:KR3k0061_WYG_034-17b>¶
測其深上有瀨亦名黄金瀨古有釣扵此潭𫉬一金鏁¶
引之遂滿一船有金牛出奔釣人駭懼牛因奮踴躍而¶
還潭鏁將盡釣人以刀斫得數尺潭瀨因此取名　北¶
史魏元庫汗為羽林中郎將從北巡有兔起乘輿前命¶
庫汗射之應弦而斃太武大悦賜一金兔以旌其能¶
　　　銀¶
總論　漢書殷得金徳銀自山溢　抱朴子弱土之氣¶
御於白天白天九百嵗生白礜白礜九百嵗生白澒白¶
<pb:KR3k0061_WYG_034-18a>¶
澒九百嵗生白金　酉陽雜俎山上有蔥下有銀　後¶
魏書銀出始興陽山縣又出桂陽陽安縣驪山有銀礦¶
二石得銀七兩白登山亦有銀礦八石得銀七兩　周¶
禮荆州其利銀　漢書益州盢町山出銀賁古羊山出¶
銀無雷國出銀　後魏書孝眀帝開恒州銀山之禁與¶
人共之　博物要覽銀與金生處不同所在皆有而以¶
虢州者為勝此外多&KR0610;穢為劣　瑞應圖王者宴不及¶
醉則銀罋呈祥　地鏡圖銀之氣夜正白流散在地撥¶
<pb:KR3k0061_WYG_034-18b>¶
之隨手散復合此是也又云白銀見有雄雞　抱朴子¶
銀但不及金玉耳可以地仙也服之法以麥漿化之亦¶
可以朱草酒餌之亦可以龍膏鍊之　𤣥覽銀得雉糞¶
則枯　魏志穢國男女繫銀廣數寸以為飾　吳越史¶
錢瓘十餘子夫人慈愛如一常置銀鹿帳前坐諸兒於¶
上弄之¶
名𩔖　爾雅白金謂之銀其美者謂之鐐　穆天子傳¶
天子之寶璿珠銀燭　郭璞注銀有精光如燭也　寶藏¶
<pb:KR3k0061_WYG_034-19a>¶
論銀有十七種天生牙出銀坑内石縫中狀如亂絲色¶
紅者上入火紫白如草根者次之生樂平鄱陽產&KR0610;山¶
一名龍牙一名龍&KR0161;生銀出石丌中成片塊大小不定¶
狀如錫母砂銀生五溪丹砂穴中色理赤光黒鉛銀得¶
子母之氣此四種為真銀有銀草砂銀曽青銀石綠銀¶
雄黄銀雌黄銀硫黄銀膽礬銀靈草銀藥制成者丹陽¶
銀銅銀鐵銀白錫銀藥㸃化者皆假銀也外國四種新¶
羅銀波斯銀林邑雲南銀並精好　山海經少陽之山¶
<pb:KR3k0061_WYG_034-19b>¶
赤銀酸水出焉　本草陳藏&KR0266;曰烏銀今人用硫黄熏¶
銀再宿瀉之則色黑工人用為&KR0266;養生家以&KR0266;煮藥可¶
辟惡　山海經臯塗山多銀黄金禮斗威儀君乘金而¶
王則黄銀見　北史隋辛公義為并州刺史山出黄銀¶
𫉬之以獻　方勺泊宅編黄銀蜀中人罕識朝散郎顏¶
京監在京抵當庫有以十&KR0107;質銀者其色與上金無異¶
試之則正白　珍玩考昔唐太宗以黄銀帶賜房𤣥齡¶
時杜如晦已死又欲賜之乃曰鬼神畏黄銀易之金帶¶
<pb:KR3k0061_WYG_034-20a>¶
　格古要論金花銀第一細花松紋第二麤絲松紋第¶
三兩頭絲曰麤絲第四細絲松紋臉白光第五　漢書¶
朱提銀重八兩為一流直一千五百八十他銀一流直¶
一千是為銀貨注朱提縣名屬犍為　王韶之始興記¶
宋元嘉元年夏霖雨小首山崩自巓及麓崩處有光輝¶
居人往觀皆是銀礫鑄之成銀　廣州記廣州市司用¶
銀米遂成縣任山銀穴有銀砂　長編至道二年有司¶
言定州出銀䤵請置官掌其事上曰地不愛寶當與衆¶
<pb:KR3k0061_WYG_034-20b>¶
庶共之不許　溪蠻叢笑西溪接靖州境出&KR0610;&KR0610;中有¶
銀銀體差黒未經坯銷名出山銀　博物要覽官估十¶
一等有金漆花銀濃稠花銀茶花銀大胡花銀薄花銀¶
薄花細滲銀紙&KR0069;花銀細滲銀兼滲銀斷滲銀無滲銀¶
又進御奉宸庫滴硃銀名曰元寶封樁庫鎮庫銀名曰¶
海船元寶(有邊高聳若海舟/然而中心凹下)又北直常用銀名京槽錠¶
福建銀名蝦䗫錠(員扁無/邊突心)陜西有腰鼓錠山東有雞卵¶
錠山西有書帕錠(方扁平/底平心)又假銀名一見九(紅銅煮就/出北直)¶
<pb:KR3k0061_WYG_034-21a>¶
頓罐銅(出南/直)白爊雞(白銅及水銀㸃就/不可煉冶出廣東)&KR0069;白眼(出山/東)快¶
活三(出河/南)罁猫銅(出湖/南)飛天白鵓鴿青閬絲綽邊油紋¶
(皆方士爐火烹㸃/銅&KR0610;而成出江西)茘子紅(出廣/西)　格古要論銀出閩浙¶
兩廣雲南貴州交阯等處山中足色成錠者靣有金花¶
次者綠花又次者黑花故謂之花銀蜂窩中有倒滴而¶
光澤火燒色不改者又次之松紋假金花以&KR0097;陀僧為¶
之若靣有黑斑而不光澤者必有黑&KR0610;在内有八成色¶
謂之狗蚤斑九成色者火燒後死白邊&KR0069;色謂之吹松¶
<pb:KR3k0061_WYG_034-21b>¶
紋雪白者有九六成色偽銀有鼎銀一燒則烟起飛去¶
水銀郤有六分好銀　五代史慕容彥超為泰寧節度¶
性好聚斂嘗得奸民為偽銀者寘之深室使教十餘人¶
為之皆鐵為質而包以銀號鐵胎銀　漢食貨志武帝¶
時錢益多而輕物益少而貴乃制白金三品以更造銀¶
錫白金以為天用莫如龍地用莫如馬人用莫如龜故¶
白金三品其一曰重八兩圜之其文龍名曰白&KR0103;直三¶
千二曰以重差小方之其文馬直五百三曰復小撱之¶
<pb:KR3k0061_WYG_034-22a>¶
其文龜直三百(撱圓而長之也是時號錢輕昻銀以為/幣而八兩直三千八錢止直三百也)¶
　顏氏家訓新論以金昆為銀　七脩𩔖藁宋張循王¶
以銀鑄成一毬名曰沒柰何¶
銀異　東方朔神異經西南有銀山長五十餘里廣四¶
五里高萬餘丈皆悉白金不雜土石不生草木　稽神¶
錄陳尚書言某昔在鄉里嘗有二道士一黄衣一白衣¶
詣家求宿舎之㕔事夜聞二客牀上鍧然有聲久之若¶
無人秉燭視之見白衣下乃銀人也黄衣不復見家遂¶
<pb:KR3k0061_WYG_034-22b>¶
富　五侯鯖薛瓊至孝父病家貧瓊採薪遇老父以一¶
物與之曰銀實也用四壁土種之銅盆中置牀下當得¶
銀瓊如言種之旬日生苗再旬生花花有銀色如鈿螺¶
及結實皆銀　異人錄耿先生有姿色眀道術能以雪¶
為銀取雪實之削如銀鋌投熾炭中及冷爛然為鋌銀¶
　　　銅¶
總論　越絶書若耶涸而出銅歐冶因為純鉤之體¶
管子上有磁石者下有銅　世語太康八年淩雲臺上¶
<pb:KR3k0061_WYG_034-23a>¶
生銅　淮南子壯土之氣御扵赤天赤天七百嵗生赤¶
丹赤丹七百嵗生赤澒赤澒七百嵗生赤金　漢食貨¶
志古者金有三品赤金為下注赤金丹陽銅也　抱朴¶
子銅有牝牡在火中尚赤時令童男女以水灌銅銅自¶
分二段凸起者牡銅凹陷者牝銅也　庶物異名疏書¶
曰墨辟疑赦其罰百鍰(音/還)傳六兩曰鍰鍰黄鐵也正義¶
舜典云金作贖刑傳以金為黄金此言黄鐵者古者金¶
銀銅鐵總號為金今别之以為四名此傳言黄鐵舜典¶
<pb:KR3k0061_WYG_034-23b>¶
傳言黄金皆是今之銅也古人贖罪悉皆用銅而傳或¶
稱黄金或言黄鐵謂銅為金為鐵耳　唐食貨志元和¶
時天下嵗采銅二十六萬六千斤及宣宗嵗率銅六十¶
五萬六千斤　朝野雜記宋朝銅坑冶閩蜀湖廣江淮¶
浙路皆有之祖宗時天下嵗產銅七百五萬斤有奇渡¶
江後其數日減　長編靖國元年宣徳郎㳺經專切提¶
舉措置江淮荆浙福建廣西銅事自言嘗究講有膽水¶
可以浸鐵成銅者韶州岑水潭州瀏陽信州鈆山饒州¶
<pb:KR3k0061_WYG_034-24a>¶
徳興建州蔡池婺州銅山汀州赤水邵武軍黄濟漳州¶
礬山温州南漠池州銅山凡十一處　崔鴻北凉錄先¶
酒泉南有銅鉇出言虜犯者大雨雪沮渠蒙遜遣工取¶
之得銅萬斤　酉陽雜俎衡陽唐安縣東有略塘塘有¶
銅神往往銅聲激水水為變綠作銅腥魚盡死　𤣥中¶
記銅精為童僕　本草李時珍曰蒼术粉銅巴豆軟銅¶
慈姑乳香啞銅物性然也　朝野僉載定州人崔務墮¶
馬折足醫者令取銅末和酒服之遂痊平及亡後十餘¶
<pb:KR3k0061_WYG_034-24b>¶
年改葬視其脛骨折處有銅束之¶
名𩔖　神異記丹陽銅似金可鍜以作錯塗之&KR0266;故淮¶
南子有曰餌丹陽之偽金即此也　拾遺記炎帝採峻¶
鍰之銅以為&KR0266;峻鍰山名也下有金井白氣冠其上人¶
升於其間雷霆之聲在於地下井中之金柔弱可以緘¶
縢也　庶物異名疏英青銅也見淮南子　南史齊永¶
眀中劉悛獻蒙山銅一片又銅石一片　談苑自然銅¶
黄如金粉價值於金　山海經橿谷山昆吾山蠱尾山¶
<pb:KR3k0061_WYG_034-25a>¶
白馬山皆多赤銅京山其陽有赤銅其隂有𤣥䃤　方¶
書赤銅屑治接骨　格古論和氣子者即紅銅又名張¶
公又名身子石試有聲而落屑色赤而性硬火燒黑色¶
難打又發裂　事物紺珠倭銅出倭國如黄金白銅出¶
滇南如銀馬蹄銅白如銀黄銅入蘆甘石造　廣雅白¶
銅謂之鋈　稗史𩔖編世有鍮石者質實為銅而色如¶
黄金特差淡耳　格古要論鍮石自然銅之精者也¶
潛&KR0192;𩔖書鍮鉐黄銅似金者我眀皇極殿頂名是風磨¶
<pb:KR3k0061_WYG_034-25b>¶
銅更貴扵金一云即鍮鉐也　事物紺珠銅青銅綠出¶
右江有銅處銅之苗也¶
銅&KR0266;物　漢食貨志賈誼言收銅勿布以作兵&KR0266;注古¶
以銅為兵　漢律厯志凡律度量衡用銅者所以同天¶
下齊風俗也銅為物之至精不為燥濕寒暑變節不為¶
霜露風雨改形介然有常似士君子之行是以用銅也¶
　唐史太和三年詔唯鑑磬釘鐶鈕得用銅餘皆禁之¶
　魏志魏眀帝景初二年鑄銅人二列扵司馬門外號¶
<pb:KR3k0061_WYG_034-26a>¶
曰翁仲　水經注薊子訓與一老翁共摩挲銅狄曰適¶
見鑄此已五百年　西征記太極殿前有銅龍長二丈¶
銅尊容四十斛正旦大㑹羣臣龍從腹内受酒口吐之¶
於尊内　張敞晉東宫舊事皇太子有銅水羊一枚管¶
自副　朝野僉載韓王元嘉有銅鳩氈上摩之熱則鳴¶
如真鳩之聲　硯北雜志史忠武王之甥張夢卿總管¶
家有太康墓中所得紫金鈿銅天禄高僅寸餘長可一¶
尺許文鏤細如絲髮所嵌珠琲瑟瑟等多脱落其存者¶
<pb:KR3k0061_WYG_034-26b>¶
皆如敗醬赤土不别為何物也　演繁露楚王馬希範¶
既破羣蠻自以為伏波之後以銅五千斤鑄柱高丈二¶
尺入地六尺銘誓狀於上立之溪州¶
　　　鐵¶
總論　説文鐵黑金也　淮南子牝土之氣御於𤣥天¶
𤣥天六百嵗生𤣥砥𤣥砥六百嵗生𤣥澒𤣥澒六百嵗¶
生𤣥金　夏書梁州厥貢銀鏤注鏤剛鐵也　山海經¶
荆山其隂多鐵　管子上有赭者下有鐵　寶藏論鐵¶
<pb:KR3k0061_WYG_034-27a>¶
稟太陽之氣始生時為鹵石積久成慈石石成鐵鐵成¶
銅今取慈石碎之有鐵片可驗也　山堂肆考黄帝之¶
先不用鐵至帝始炒鐵鑄鍋釡造干戈軍&KR0266;之物　北¶
史大業五年制民間鐵义搭鉤䂎刀之𩔖咸禁絶之¶
南史齊永明世市里小兒以鐵相擊扵地謂之鬭鑿¶
天寶遺事太白山隱士郭休有運氣絶粒之術以鎚擊¶
一片鐵子鳥獸聞之即集庭下名曰喚鐵　方書勞鐵¶
燒赤投酒中飲療賊風馬銜鐵煮汁服療小兒癎　庶¶
<pb:KR3k0061_WYG_034-27b>¶
物異名疏刀烟鐵屑也見本草綱目　𤣥覽鐵得鷿鵜¶
之膏則瑩　正字通冶鐵時鐵内有堅塊不可成&KR0266;者¶
為鐵&KR1802;香油塗之即散　東齊故事鐵碪以煆金銀雖¶
百千年不壞以椎皁角則一夕破碎　聞見錄峡有長¶
蘆寺臨江門起水中每為蛟所壞本朝眀肅太后以服¶
用為資以建長老曰后必欲起之須用生鐵數萬斤疊¶
其下乃成葢蛟畏鐵也　集異志漢武帝征和二年春¶
涿郡鐵官鑄鐵鐵銷皆飛去河平二年正月沛郡鐵官¶
<pb:KR3k0061_WYG_034-28a>¶
鑄鐵鐵不下隆隆如雷聲又如鼓音工十三人驚走音¶
止還視地地䧟數尺罏分為十一罏中銷鐵散如流星¶
皆上去　集異志魏州地出鐵如船數十丈¶
名𩔖　廣志蕃磧之中有聖鐵焉含之可以辟兵　錦¶
繡萬花谷隆州井研縣之東北六十里其山出鐵諸葛¶
亮取以為兵&KR0266;其鐵剛利堪充貢焉　溪蠻叢笑鐵之¶
精英在水數十年者名水秀鐵　盧仝詩我家有剪刀¶
人云鬼國鐵　格古論廣東鐵高衡州鐵無用易斷閩¶
<pb:KR3k0061_WYG_034-28b>¶
鐵亦好錠鐵出甘肅北方青黑色性㝡堅燥北方多用¶
此鐵作利刀其價直低於鑌鐵多矣　夷門廣牘鑌鐵¶
出西蕃靣上有旋螺花者有芝蔴雪花者凡刀劍&KR0266;打¶
磨光浄用金絲礬礬之其花則見價值過於銀古云識¶
鐵強如識銀假造者是黑花宜細驗　事物紺珠哈宻¶
有礪石名曰喫鐵石剖之得鑌鐵　本草李時珍曰鋼¶
分三種有生鐵夾熟鐵煉成者有精鐵百煉出鋼者有¶
西南海山中生成狀如紫石英者凡刀劍諸刃皆是鋼¶
<pb:KR3k0061_WYG_034-29a>¶
鐵也　珍玩考世間鍜鐵所謂鋼鐵者用柔鐵屈盤之¶
乃以生鐵陷其間泥封煉之鍜令相入謂之團鋼亦謂¶
之灌鋼此乃偽鋼耳暫假生鐵以為堅二三煉則生鐵¶
自熟仍是柔鐵然而天下莫以為非者葢未識真鋼耳¶
予出使至磁州鍜坊觀煉鐵方識真鋼凡鐵之有鋼者¶
如&KR0727;中有筋濯盡柔&KR0727;則&KR0727;筋乃見煉鐵亦然但取精¶
鐵鍜之百餘火每鍜稱之一鍜一輕至累鍜而斤兩不¶
減則純鋼也雖百鍊不耗矣此乃鐵之精純者其色清¶
<pb:KR3k0061_WYG_034-29b>¶
眀磨瑩之則黯黯然青且黑與常鐵逈異亦有煉之至¶
盡而全無鋼者皆繫地之所産　廣雅金鍇鐵也鐵朴¶
謂之礦　庶物異名疏藝海泂酌云秦行唐公洛能制¶
奔牛射洞犁耳犁耳鐵名最厚而堅¶
鐵異　異苑楚王與羣臣獵於雲夢縱良犬逐狡兔三¶
日而𫉬之其腸是鐵良工曰可以為劍　烈士傳楚王¶
夫人於夏納凉抱鐵柱心有所感遂懷孕產一鐵王命¶
莫邪鑄為雙劍　南楚新聞段成式嘗於私地鑿一池¶
<pb:KR3k0061_WYG_034-30a>¶
扵土下𫉬鐵一片乃特静一室懸鐵其室中之北壁已¶
而泥户但開一牖方纔數寸亦緘鐍之時與近親闢牖¶
窺之則有金書兩字以報十二時也¶
　　　錫(附鉛/)¶
爾雅錫謂之鈏郭注白鑞也　淮南子偏土之氣御乎¶
清天清天八百嵗生青曽青曽八百嵗生青澒青澒八¶
百嵗生青金注青金錫也　星槎勝覽滿刺加國山梁¶
中淘沙取錫不假煎煉成塊曰斗錫　管子上有陵古¶
<pb:KR3k0061_WYG_034-30b>¶
者下有&KR0610;錫　酉陽雜俎山上有薑下有錫　本草綱¶
目錫有黒有白　説文錫銀&KR0610;之間也　格古論蕃錫¶
出雲南最軟宜廂椀琖花錫亦出雲南大花者高小花¶
次之衡州錫亦高　正字通慶逺産錫為最俗謂門限¶
錫作片聲如銅&KR0266;成日久則起橘皮紋　本草圖經臨¶
賀出錫尤盛　庶物異名疏賀錫之美者出臨賀故名¶
賀丹房鏡源云羊脂柔銀軟銅羖羊角縮賀獨孤滔云¶
羖羊角五靈脂伏龍肝馬鞍草皆能縮賀　考工記金¶
<pb:KR3k0061_WYG_034-31a>¶
有六齊六分其金而錫居一謂之鍾鼎之齊五分其金¶
而錫居一謂之斧斤之齊四分其金而錫居一謂之戈¶
㦸之齊三分其金而錫居一謂之大刃之齊五分其金¶
而錫居二謂之削殺矢之齊金錫半謂之鑒燧之齊注¶
多錫為下齊少錫為上齊鑒鏡也金多於錫則刃白且¶
明　留青日札錫銀色而鉛質古稱鉛為黑錫錫粉胡¶
粉也當曰鉛粉葢鉛可燒粉而錫不可燒今之定粉水¶
粉是也然錫為五金之賊或造化物理之相制也　夲¶
<pb:KR3k0061_WYG_034-31b>¶
草綱目砒性猛如𧴀故名惟出信州故人呼為信石而¶
又𨼆信字為人言又曰此乃錫之苗故新錫器盛酒日¶
乆能殺人者為有砒毒也¶
鉛　禹貢青州貢鉛　廣雅鉛礦謂之鏈　寳藏論鉛¶
有數種波斯鉛堅白為第一草節鉛出犍為銀之精也¶
衘銀鉛銀坑中之鉛内含五色上饒樂平鉛次之負版¶
鉛鐵苗也獨孤淊曰雅州釣脚鉛形如皁莢大如蝌蚪¶
子黑色生沙中亦可乾汞　𤣥中記鉛精為老婢¶
<pb:KR3k0061_WYG_034-32a>¶
　¶
　¶
　¶
　¶
　¶
　¶
　¶
　¶
<pb:KR3k0061_WYG_034-32b>¶
　¶
　¶
　¶
　¶
　¶
　¶
　¶
　格致鏡原卷三十四¶
