# -*- mode: mandoku-view; -*-
#+TITLE: 格致鏡原
#+DATE: 2015-08-24 23:36:22.889418
#+PROPERTY: ID KR3k0061
#+PROPERTY: BASEEDITION WYG    
#+PROPERTY: JUAN 卷四十四
<pb:KR3k0061_WYG_044-1a>¶
欽定四庫全書¶
　格致鏡原卷四十四　　　大學士陳元龍撰¶
　　禮器𩔖(二/)¶
　　　瓚¶
詩䟽正義瓚者器名以圭為柄圭以玉為之指其體謂¶
之玉瓚據成器謂之圭瓚　考工記祼圭尺有二寸有¶
瓚　詩傳祭祀之禮王祼以圭瓚諸臣助之亞祼以璋¶
瓚　典瑞注瓚槃大五升口徑八寸下有槃口徑一尺¶
<pb:KR3k0061_WYG_044-1b>¶
　羣書考索周禮玉人曰天子用全上公用龍侯用瓚¶
伯用将龍鼻也将柄也然則鼻四玉一石瓚三玉二石¶
柄玉石相将舊圗瓚為勺形又鼻為龍稍大而鄭氏云¶
圭瓚酌鬰於獻尸皆非是盖瓚非酌鬯凡祼酌鬯用爵¶
灌之在瓚爵以灌鬯瓚以受灌而謂瓚酌鬯非矣瓚深¶
二寸其柄用圭有流前注流謂鼻也圭柄金勺既異其¶
牝牡相合處各可長三寸厚一寸博二寸半流道空可¶
徑五分　周禮玉人之事大璋中璋九寸邉璋七寸射¶
<pb:KR3k0061_WYG_044-2a>¶
四寸厚寸黄金勺青金外朱中鼻寸衡四寸有繅注射¶
剡出者也嚮上謂之出謂剡四寸半以上其半以下加¶
文飾焉鼻勺流也凡流皆為龍口衡勺徑也　羣書考¶
索後鄭云大璋加文飾中璋殺文飾邉璋半文飾但解¶
三璋得名大中邉之義不言文飾之物易曰雲從龍璋¶
瓚既以勺鼻為龍頭其二璋半已下宜皆瑑雲氣以飾¶
三璋之勺形制並同圭瓚但瓚勺各短小耳三璋之下¶
雖不言槃有之可知其制亦同瓚槃口徑皆六寸¶
<pb:KR3k0061_WYG_044-2b>¶
　　　尊　彛¶
羣書考索尊之為言尊也彛之為言常也尊用以獻上¶
及於天地彛用以祼施於宗廟而已故尊於祭器獨名¶
尊彛於常器均名彛　周禮冪人以䟽布冪八樽畫巾¶
冪六彛注䟽布者天地之神尚質畫巾者宗廟可以尚¶
文畫者畫為雲氣　唐六典凡樽彛之制十有四祭祀¶
則陳之一曰太樽二曰著樽三曰犧樽四曰象樽五曰¶
壺樽六曰山罍七曰概樽八曰散樽九曰山樽十曰蠯¶
<pb:KR3k0061_WYG_044-3a>¶
樽十一曰雞彛十二曰鳥彛十三曰斚彛十四曰黄彛¶
有事於神祇則用太樽至於山罍有事於宗廟則春夏¶
用雞鳥之彛秋冬用黄斚之彛星之外官用概樽岳鎮¶
山林川澤用蠯樽衆星丘陵以下用散樽¶
尊　周禮六尊犠尊象尊著尊壺尊太尊山尊以待祭¶
祀賔客之禮注犧尊沙牛飾尊也象尊三足象其鼻形¶
也著尊著地無足也壺尊以壺為尊也太尊瓦尊也山¶
尊為山雲形也壺以壺太以瓦餘皆木也　三禮圗犧¶
<pb:KR3k0061_WYG_044-3b>¶
象二樽全刻牛象之形鑿其背以為樽　禮記泰有虞¶
氏之樽也山罍夏后氏之樽著殷樽犧象周樽　禮記¶
廟堂之上罍樽在阼犧樽在西　羣書考索獻尊獻讀¶
為犧尊飾以翡翠春祠夏禴用之司尊彛云春祠夏禴¶
其朝踐用兩獻尊一盛𤣥酒一盛醴齊鄭讀獻字與婆¶
娑之娑義同謂刻鳯皇之象其形婆娑然毛詩傳曰犧¶
尊者沙飾也言沙牛飾尊而先儒謂有沙羽飾畫為鳯¶
皇之形誤矣(以上/犧尊)按周禮六尊制圗云春祠夏禴其再¶
<pb:KR3k0061_WYG_044-4a>¶
獻用兩象尊一盛𤣥酒一盛盎齊以象骨飾尊鄭司徒¶
云象尊一象鳯皇本朝陸佃云舊傳象尊或為象載或¶
以其齒飾之亦或空其腹以為尊盖古者制尊様制不¶
一要之曰不失為象尊頃見参知政事章惇得古銅象¶
尊一制作極精緻三足象其鼻形望而視之真象也(以/上)¶
(象/尊)爾雅曰著尊略尊也禮樂論曰秋獻用之者麗於下¶
而将以歸根也秋冬者隂也氣象静物尊亦用静物受¶
五斗漆赤中著地無足口圎徑一尺二寸底徑八寸上¶
<pb:KR3k0061_WYG_044-4b>¶
下空徑一尺五分與獻尊象尊形制容受並同但無足¶
及飾耳司尊彛秋嘗冬蒸朝獻用兩著樽一盛𤣥酒一¶
盛醴齊(以上/著尊)壺尊受五斗漆赤中以壺為之口圎徑八¶
寸脰高三寸中徑六寸半脰下横徑八寸腹中横徑一¶
尺一寸底徑八寸腹上下空徑一尺二寸足髙二寸下¶
横徑九寸司尊彛秋嘗冬蒸饋獻用兩壺尊一盛𤣥酒¶
一盛盎齊按眀堂位曰壺者以壺為尊春秋傳曰尊似¶
魯壺(以上/壺尊)太尊太古之瓦尊也受五斗口圎徑一尺脰¶
<pb:KR3k0061_WYG_044-5a>¶
高三寸中横徑九寸脰下大横徑一尺二寸底徑八寸¶
腹上下空徑一尺五分厚半寸底平厚寸按周禮六尊¶
制圗追享朝享朝踐用兩太尊一盛𤣥酒一盛醴齊太¶
古之瓦尊也與甒形制容受同(以上/太尊)山尊受五斗口圎¶
徑九寸脰高三寸空徑一尺五分足高二寸下徑九寸¶
司尊彛云追享朝享再獻用兩山尊一盛𤣥酒一盛盎¶
齊注云山尊山罍也(以上/山尊)鬯人云凡山川四方用蜃後¶
鄭云卣蜃概散皆漆尊蜃畫為蜃形口徑一尺二寸底¶
<pb:KR3k0061_WYG_044-5b>¶
徑八寸足高二寸下徑九寸底至口上中下徑一尺五¶
分容五斗鬯人云凡祼事用概後鄭云概漆尊以朱帶¶
者賈義云概尊朱帶𤣥纁相對既是黑漆為尊以朱飾¶
腹故名概尊取對概之義也形制容受一如蜃尊鬯人¶
云凡疈事用散後鄭云散漆尊無飾曰散賈義云對概¶
蜃獻象四尊各有異物為飾言此散尊惟漆而已别無¶
物飾故曰散　南史劉之遴獻古器四種於東宫其第¶
二種金銀錯鏤古尊二枚有篆銘云秦客成侯適椘之¶
<pb:KR3k0061_WYG_044-6a>¶
嵗造　雲烟過眼録召公尊其盖細花欵文極精妙尊¶
腹五指稱文中有疑數十字真三代之竒物也俗名搯¶
揑尊　博古圗從尊銘三字祖丁尊銘五字其質渾厚¶
文鏤純簡兄丁尊有盖盖器銘共八字持刀父已尊銘¶
七字諫尊銘七字龍鳯方尊無銘製造純古其上為龍¶
首四稜為鳯形周以雲雷祖戊尊銘五字純質未鑿渾¶
厚端雅辛尊銘三字父乙尊銘五字父丁尊銘二字純¶
足皆素當中為從理即兩端分寫䕫龍形色幾渥赭緑¶
<pb:KR3k0061_WYG_044-6b>¶
花萍綴立戈癸尊銘四字文飾甚簡而腹間有雲雷之¶
狀(以上/商尊)月星尊銘四字召公尊有盖盖器銘共七十二¶
字髙克尊兩耳連環銘五十八字師艅尊銘三十二字¶
乙舉尊銘二字犧尊二皆有盖以口為流四足無銘並¶
全牛像之形而鑿背為尊象尊有盖四足有提梁無銘¶
全作象形開背為尊鳧尊有流有鋬闕盖無銘瓠尊上¶
有兩鼻無銘以口為流置之則可立旁設兩鼻所以安¶
提梁亦可挈之以行也飾以雲雷之文䕫龍尊無銘足¶
<pb:KR3k0061_WYG_044-7a>¶
與腹及頸間皆作䕫龍狀間雷紋於兩旁又飾連珠周¶
之脰足對峙有方竅饕餮大尊無銘純縁皆素腹足飾¶
以饕餮間之雷紋是尊特大其質則銅饕餮壺尊無銘¶
尊作壺形脰著饕餮腹著風雲三獸饕餮尊無銘脰上¶
有鼻作饕餮狀周身悉被饕餮之飾與雷紋相間錯土¶
花漬染銅色蒼翠如瑟瑟紋鏤華好饕餮尊無銘純縁¶
與足皆無紋飾特三面狀以饕餮著尊二皆無銘脰間¶
皆作䕫龍蟠屈之勢腹著雲雷回旋之狀而底著地無¶
<pb:KR3k0061_WYG_044-7b>¶
足壺尊二皆無銘二器肩腹並設雲雷之飾(以上/周尊)　南¶
史劉杳博綜羣書嘗於沈約坐語及宗廟犧樽約云鄭¶
𤣥答張逸謂為畫鳯皇尾婆娑然今無復此器則不依¶
古杳曰此言未必可安古者樽彛皆刻木為鳥獸鑿項¶
及背以出内酒魏時魯郡地中得齊大夫子尾送女器¶
有犧樽作犧牛形晉永嘉中賊曹嶷於青州發齊景公¶
冡又得二樽形亦為牛象二處皆古之遺器知非虛也¶
約大以為然¶
<pb:KR3k0061_WYG_044-8a>¶
彛　爾雅䟽彛者法也與諸尊為法　王莽𫝊官司彛¶
器注師古曰彛器常用之器也一曰祭宗廟酒器也周¶
禮有六彛法也言器有所法象之貌耳　周禮司樽彛¶
掌六樽六彛之位詔其酌辨其用與其實春祀夏礿祼¶
用雞彛鳥彛皆有舟(鄭云舟樽下䑓/若今時承盤子)秋嘗冬蒸祼用斚¶
彛黄彛皆有舟(斚讀為稼畫禾稼/也黄彛黄目樽)凡四時之間祀追享¶
朝享用虎彛蜼彛(畫之為飾也/蜼讀為虺)皆有舟　羣書考索雞¶
彛受三斗宗廟器盛眀水鳥彛盛鬱鬯後鄭云二彛刻¶
<pb:KR3k0061_WYG_044-8b>¶
而畫之為雞鳯皇之形著於尊上口圎徑九寸底徑七¶
寸其腹上下空徑髙一尺足髙二寸下徑八寸斚彛盛¶
眀水先鄭讀斚為稼謂畫禾稼於尊因為尊名然則¶
宜畫嘉禾以為飾其彛與舟并漆赤中其&KR0560;足内亦漆¶
畫禾稼為飾黄彛盛鬱鬯黄目也以黄金為目彛並以¶
金眀堂位曰夏后氏以雞彛殷以斚周以黄目鄭𤣥謂黄¶
目以黄金為飾郊特牲曰黄目鬱氣之上尊也黄者中¶
也目者氣之清眀者也言酌於中而清眀於外陸佃云¶
<pb:KR3k0061_WYG_044-9a>¶
舊圗黄目尊畫人目而黄之人目不黄而黄之理無有¶
也許謹説罍云龜目酒尊龜目黄亦其氣之清眀未有¶
知之者也然則黄目宜畫龜目如謹説且龜亦因以為¶
戒虎彛畫虎於尊盛眀水其尊與舟皆漆赤中其&KR0560;足¶
内亦漆及畫虎為飾蜼彛酌鬱鬯彛與舟皆漆赤中其¶
&KR0560;足内亦漆畫蜼以為飾　博古圗甗彛兩耳有珥銘¶
五字純縁圈足皆飾以䕫龍已舉彛兩耳銘二字腹間¶
作乳乳百四十有一子孫父辛彛兩耳有珥銘七字純¶
<pb:KR3k0061_WYG_044-9b>¶
縁間及圜足皆作䕫形相環若循走之狀腹間純素子¶
孫彛銘二字父丁彛兩耳有珥銘七字立戈父甲彛兩¶
耳有珥銘三字純縁與足以上並作雷篆於兩旁以螭¶
首為耳致飾精工虎耳彛兩耳有珥銘三字(以上/商彛)己酉¶
方彛銘三十七字此器方而通體為盤䕫雷紋四隅并¶
腹間峻拔作觚稜之狀單彛圜足銘三字召父彛兩耳¶
有珥耳作螭狀下為方座雲雷之紋與䕫龍間錯銘七¶
字叔彛兩耳有珥銘六字耳為水獸下有方座周身為¶
<pb:KR3k0061_WYG_044-10a>¶
饕餮狀純縁下與足上有行螭之飾雲雷寳彛兩耳有¶
珥銘三字飾以雲雷雷紋寳彛兩耳有珥銘三字純縁¶
之下與足皆作雷紋蹙成饕餮狀以鹿首為耳伯映彛¶
兩耳有珥銘一十字耳作獸形純縁與足飾以䕫龍間¶
之雷紋百乳彛兩耳有珥無銘周身皆乳凡二百一十¶
有六四耳今存二耳足皆飾䕫龍内外有二牛首腹間¶
周以直紋乳彛圜足無銘純縁之下分為四獸首兼著¶
饕餮形䕫龍乳彛兩耳有珥無銘純縁之外作䕫龍狀¶
<pb:KR3k0061_WYG_044-10b>¶
間以雷紋腹間有乳環之足下作饕餮以虎首為耳䕫¶
龍彛兩耳無銘腹間純素足與純縁之外䕫龍雷紋交¶
錯足間兩竅可以貫繩赤緑相間略無銅色髙足彛二¶
皆無銘一純縁之下及足之上雷紋與䕫龍相蹂蹙周¶
以連珠一三面作饕餮周體飾以雲雷其足有竅可以¶
貫純蟬紋雷彛無銘腹間著以蟬紋腹上與足飾以雷¶
紋純與腹下皆無紋饕餮彛無銘純縁之下以饕餮為¶
飾間以細雷紋腹足純素不加琢鏤蟠䕫彛兩耳有珥¶
<pb:KR3k0061_WYG_044-11a>¶
無銘兩旁蟠以四䕫以雷紋間之足間飾以飛鳯耳狀¶
螭首蟠䕫直紋彛兩耳有珥無銘純縁下飾以蟠䕫腹¶
間宻布直紋如踈櫺(以上/周彛)　雲烟過眼録古伯彛正如¶
一青𤓰色碧可愛湯仲謀云余至順壬申見南(闕/)總管¶
趙伯昂所收古伯彛盖色光瑩如漆内有文曰古伯彛¶
不審焦氏嘗有盖否葉森㓜年見焦公此彛正如前見¶
同當時即無此盖¶
　　　卣¶
<pb:KR3k0061_WYG_044-11b>¶
爾雅䟽卣者中尊也孫炎云尊彛為上罍為下卣居中¶
郭云不大不小者是在罍彛之間即周禮犧象壺著太¶
山等六尊是也　博古圗持刀祖乙卣有盖兩耳有提¶
梁盖與器銘共十四字執戈父癸卣有盖兩耳有提梁¶
盖與器銘共六字言卣有盖兩耳有提梁盖與器銘共¶
六字制作純厚而不雕巧田卣有盖兩耳盖與器銘共¶
一字飾以雲雷䕫龍之形紋鏤華巧耳間連環以為提¶
梁世母辛卣有盖兩耳有提梁盖與器銘共五字卦象¶
<pb:KR3k0061_WYG_044-12a>¶
卣有盖兩耳有提梁盖與器銘共二字祖辛卣兩耳闕¶
盖有提梁銘七字立戈卣有盖兩耳有提梁銘作立戈¶
形通體兩面狀饕餮間以雷紋提梁為虎首兕卣有盖¶
兩耳有提梁盖與器銘共二字提梁之兩端象兕首通¶
體作饕餮狀執爵父丁卣兩耳闕盖有提梁銘三字寳¶
卣二皆兩耳一闕盖有提梁銘四字一有盖闕提梁盖¶
與器銘共八字二卣製作渾厚而飾以牛瞿祖丁卣有¶
盖兩耳闕提梁盖與器銘共十二字兄癸卣有盖兩耳¶
<pb:KR3k0061_WYG_044-12b>¶
有提梁盖與器銘共五十字册卣有盖兩耳有提梁盖¶
與器銘共二字頂中作爵柱以為舉持之具又以綯紐¶
為提梁而其足與盖皆著飛鳯相嚮之狀盖旁又作山¶
形間以蟬紋純縁外以獸首為鼻飾以䕫龍左右環之¶
父丙卣有盖兩耳有提梁盖與器銘共一十二字父已¶
卣兩耳闕盖有提梁銘三字父辛卣有盖兩耳有提梁¶
盖與器銘共八字執匕父丁卣有盖兩耳有提梁盖與¶
器銘共六字持竿父癸卣闕盖有提梁婦庚卣兩耳闕¶
<pb:KR3k0061_WYG_044-13a>¶
盖有提梁銘七字父舉卣有盖兩耳有提梁銘三字史¶
卣兩耳闕提梁銘一字狀饕餮而環以連珠持戈父已¶
卣有盖兩耳有提梁盖與器銘共一十四字母乙卣有¶
盖兩耳有提梁盖與器銘共二十二字冀父辛卣有盖¶
兩耳有提梁盖與器銘共一十四字祖庚卣有盖銘三¶
字䕫龍卣三皆兩耳無銘前二器有盖有提梁有稜若¶
觚後一器闕盖闕提梁形如觚(以上/商卣)淮父卣有盖兩耳¶
有提梁盖與器銘共八十二字單癸卣有盖兩耳闕提¶
<pb:KR3k0061_WYG_044-13b>¶
梁盖與器銘共五十八字樂司徒卣銘二十有二字是¶
器比他卣復有鼻著地無足當是旅卣伯寳卣三皆有¶
盖兩耳有提梁盖與器銘共一十字前一器盖與脰腹¶
於雷紋地𨼆起䕫狀盖之蒂復著一䕫腹之兩面介其¶
中為獸首足飾黄目提梁為綯紐耳作兩象首後二器¶
腹皆純素惟盖器之純縁與足作䕫狀間以雷紋提梁¶
無文采而耳作獸首與前一器稍異父乙卣有盖兩耳¶
有提梁盖與器銘共四字盖與器足之上各為八蟠䕫¶
<pb:KR3k0061_WYG_044-14a>¶
周以連珠雷紋間之盖上又飾以兩獸以䕫首為提梁¶
有連鼻州卣有盖兩耳有提梁盖與器銘共一十二字¶
以四鳯飾於盖與器之上孫卣有盖兩耳有提梁銘一¶
字刻作人形大中卣兩耳闕盖有提梁銘六字尹卣盖¶
銘六十四字兩面狀饕餮作四觚稜如山形而屹起純¶
縁之上飾以八虺雷紋間之䕫龍卣兩耳闕盖有提梁¶
無銘純縁兩面并足間皆飾以四䕫龍以雷紋間之提¶
梁作綯紐狀蟠䕫卣三皆作蟠䕫前一器純縁與盖紋¶
<pb:KR3k0061_WYG_044-14b>¶
以八䕫素其腹足提梁又為䕫首次一器器與盖與前¶
相𩔖但盖頂偽為一龜置於上後一器腹足純縁間皆¶
䕫狀與雷紋間錯比前二器加華惟闕其盖饕餮卣有¶
盖兩耳有提梁無銘飾饕餮之狀垂花卣有盖兩耳有¶
提梁無銘提梁作綯紐狀盖之上設一爵柱柱之下環¶
以蟠螭螭之外飾以垂花至於純縁圜足則以連珠周¶
之而間以雷紋其下兩面各作饕餮起稜為介製作雖¶
繁中藏簡古雷紋卣有盖兩耳有提梁無銘盖與器皆¶
<pb:KR3k0061_WYG_044-15a>¶
作方斜雷紋以連珠環之提梁作綯紐狀且圜其足土¶
花碧暈如藍田玉色方紋卣有盖兩耳有提梁無銘頂¶
上設爵柱柱下作方紋周以連珠而純縁之下亦以方¶
紋為飾兩面各設獸首兩耳作圜環與提梁相連腹間¶
與圜足皆純素魚紋方卣有盖兩耳有提梁無銘腹盖¶
四旁皆作魚紋四足卣二皆有盖兩耳有提梁無銘形¶
模若一而其足皆四盖之兩端為獸首旁附以翼雖歛¶
而有展意提梁作綯紐後一器小異而蛟眉特隆蹙頂¶
<pb:KR3k0061_WYG_044-15b>¶
柱稍鋭(以上/周卣)四足卣有盖兩耳四足有提梁無銘下著¶
龜魚腹與盖相合為獸形紋鏤竒巧宛若刻瑑(以上/漢卣)¶
　　　罍¶
爾雅䟽罍者尊之大者也韓詩説金罍大夫器也天子¶
以玉諸侯大夫皆以金士以梓毛詩説金罍酒器也諸¶
臣之所酢人君以黄金飾尊大一碩金飾龜目盖刻為¶
雲雷之象　周禮春官鬯人掌共秬鬯而飾之祭祀社¶
壝用大罍注社祭土用瓦罍以大罍出於土也　爾雅¶
<pb:KR3k0061_WYG_044-16a>¶
彛卣罍器也小罍謂之坎注罍形似壺大者受一斛¶
羣書考索郭璞云罍大者受一斛今時罍既在中尊之¶
列受五斗可知也　名義考説文罍龜目酒尊似壺容¶
一斛刻作雲雷象施不窮也按雲古文作□雷古文作¶
囘罍刻□□之文象施不窮也古器存者文尚可見謂¶
罍作阿香狀連鼓形者盖俗説也今器邉肉處有迴環¶
文猶是□□之遺意而知者鮮矣　羣書考索罍厠在¶
六尊之間以盛三酒比於六尊設之稍逺爾雅注云卣¶
<pb:KR3k0061_WYG_044-16b>¶
中尊也此欲見彛為上尊罍為下尊也然則六彛為上¶
受三斗六尊為中受五斗六罍為下受一斛是其差也¶
詩周南曰我姑酌彼金罍孔䟽指此諸臣所酢之罍而¶
受一石者也又鄭注司樽罍云罍刻而畫之為山雲之¶
形既言刻畫則用木矣又引韓詩説士用梓無飾則士¶
已上同用梓而加飾耳天子則以黄金為飾口徑九寸¶
五分脰髙三寸中徑七寸五分脰下横徑九寸腹中横¶
徑一尺四寸上下中徑一尺六寸足髙二寸下徑一尺¶
<pb:KR3k0061_WYG_044-17a>¶
畫山雲之形　博古圗犧首罍四皆一鼻兩耳連環無¶
銘四器皆以犧首為耳為鼻而製作又復相𩔖其不同¶
者特髙下致飾色澤環耳之𩔖夐非一手之製前三器¶
腹作饕餮下作垂花蟲鏤𨼆起間錯雲雷後一器色赤¶
無紋有盖素犧罍兩耳連環無銘耳鼻皆以犧為飾狀¶
若牛首象首罍無銘肩脰間作兩象首貫以連環腹飾¶
圜花足之上又為一象首麟鳯百乳罍無銘致飾不一¶
通體與足作方斜雷紋中著以乳其稜四起而上立四¶
<pb:KR3k0061_WYG_044-17b>¶
鳯中間又為四獸各頂一角屹然而起疑其為麟其麟¶
鳯之間復以䕫龍相間器大精工無如此者饕餮罍無¶
銘¶
　　　爵¶
説文爵鳥名象其形為酌酒器取其能飛而不溺於酒¶
因以寓儆戒　事物原始爵古者刻木為之後世以銅¶
今以金銀其形似爵故名爵受一升　埤雅周䝉續崔¶
豹古今注曰九月雀入水不則多淫泆酒善使人淫泆¶
<pb:KR3k0061_WYG_044-18a>¶
故一升曰爵爵所以戒也亦取其鳴節足所以戒荒淫¶
之飲舟以戒沈湎爵以戒淫泆其義一也先儒圗禮以¶
為爵漆赤中其下刻為雀形盖雀之制其上如斛下如¶
爵形故漢律厯志稱斛以為其狀如爵以縻爵禄也按¶
説文解爵曰禮器也象爵之形中有鬯酒又持之也則¶
爵為雀形眀矣　博古圗招父丁爵三足有流有鋬銘¶
九字父乙爵七皆兩柱三足有流有鋬一銘三字餘皆¶
銘二字所同者咸以牛首為鋬以雲紋為柱小異者或¶
<pb:KR3k0061_WYG_044-18b>¶
有雷紋雲氣饕餮蟠䕫之飾祖乙爵兩柱三足有流有¶
鋬銘二字純古略不加飾祖丙爵兩柱三足有流有鋬¶
銘上作矢形父戊爵兩柱三足有流有鋬銘三字純厖¶
之質樸而不雕祖已爵兩柱三足有流有鋬銘二字守¶
父丁爵飲父丁爵皆兩柱三足有流有鋬銘三字斧爵¶
兩柱三足有流有鋬銘一字子孫已爵兩柱三足有流¶
有鋬銘三字子爵二皆兩柱三足有流有鋬一銘五字¶
一銘三字已舉爵兩柱三足有流有鋬銘二字車爵兩¶
<pb:KR3k0061_WYG_044-19a>¶
柱三足有流有鋬銘一字以牛首為鋬柱上加雲紋流¶
尾與足並皆純素兩面作饕餮而雷紋間之秉仲爵兩¶
柱三足有流有鋬銘三字流尾與足純素無紋兩邊作¶
饕餮狀間以雲雷父壬爵兩柱三足有流有鋬銘二字¶
庚爵兩柱三足有流有鋬銘二字父癸爵兩柱三足有¶
流有鋬銘二字中爵兩柱三足有流有鋬銘一字尊癸¶
爵兩柱三足有流有鋬銘二字兩面作饕餮而間以雲¶
雷上為山形以牛首為鋬三足純素柱上復作雲紋雷¶
<pb:KR3k0061_WYG_044-19b>¶
篆爵兩柱三足有流有鋬銘一字文鏤回旋若古文雷¶
字素爵二皆兩柱三足有流有鋬一銘一字一無銘二¶
器純古無紋質樸渾厚繶爵兩柱三足有流有鋬無銘¶
篆飾皆䕫龍之象雲雷爵四皆兩柱三足有流有鋬無¶
銘制樣蟲鏤若出一體腹有雲雷為飾　升菴外集商¶
器有丁青爵周器有大田爵篆帶爵　周禮凡賓客獻¶
瑶爵皆贊　羣書考索太宰職云享先王贊玉爵後鄭¶
云宗廟獻用玉爵受一升口徑四寸底徑二寸上下徑¶
<pb:KR3k0061_WYG_044-20a>¶
二寸三分圓足古人觀象制器義非一揆故假名全畫¶
其物或取𩔖半刻其形則鷄鳥以下六彛褘褕素青二¶
質是全畫其物著於服器者也觚爵柄畫之𩔖龍勺蒲¶
勺之倫是半刻其形飾于器皿以取𩔖取呼者也按陸¶
佃禮象圖載石銅爵云有首有尾有柱有足有柄祭統¶
曰尸授夫人夫人執柄是也夫人授尸執足是也先儒¶
謂柄為尾盖不見此制今文彦博李公麟家有之中有¶
篆文殆商器也又陸佃禮圖云舊圖匏爵用匏片為爵¶
<pb:KR3k0061_WYG_044-20b>¶
據此乃杓也詩曰酌之用匏爵當如此制耳若爵宜截¶
其鼻以盛酒不應破匏為之　魏文典論劉表跨有南¶
土子弟驕貴並好酒為三爵大曰伯雅受七升次曰仲¶
雅受六升次曰季雅受五升　仙𫝊拾遺司命君贈元¶
瓌一飲器如玉非玉不言其名一日有胡商詣元瓌宅¶
見飲器捧而頓首曰此天帝流華寳爵致於日中則白¶
氣連天承以玉盤則紅光照室即與元瓌就日試之白¶
氣如雲鬱勃徑上與天相連此寳太上西北庫中鎮中¶
<pb:KR3k0061_WYG_044-21a>¶
華二十四寳也頃年已旋降今此第二十二寳亦不久¶
留人間即當飛去得此寳者受福七世敬之哉元瓌以¶
玉盤承之夜視紅光滿室¶
　　　觚¶
考工記梓人為飲器觚三升　韓詩外𫝊三升曰觚觚¶
寡也飲常寡少　説文觚鄉飲酒之爵也　博古圖合¶
孫祖丁觚銘四字當中屹起四稜飾以䕫又加以饕餮¶
子乙觚銘四字女乙觚銘四字製作相𩔖脰間刻四山¶
<pb:KR3k0061_WYG_044-21b>¶
紋足作散雲布為饕餮面目雲梢蟠細縷宛轉相間父¶
乙觚銘三字脰間純素不作四稜腹足設以雲雷水觚¶
銘一字立戈觚銘二字腹無四稜欵識髙古奕車觚銘¶
二字雷紋𨼆起飾以饕餮父庚觚銘二字父舟觚銘二¶
字腹足為饕餮䕫虺之狀龍觚銘一字作龍形腹足兩¶
面作饕餮狀間以雲雷亞形觚銘作亞形内外二字如¶
畫孫觚銘一字腹足兩面作重饕餮象鼻尾間為四稜¶
腹上作虺腹下作䕫其上作山周以雷紋蟲鏤四象觚¶
<pb:KR3k0061_WYG_044-22a>¶
飾以山雷饕餮蟠虺之狀腹下復作四象形䕫龍觚二¶
皆著䕫龍布以雲雷上下相間形制甚古四山饕餮觚¶
無銘純縁之外拱以四山兩面為饕餮間以雷紋中又¶
為四䕫山紋觚無銘腹足遍以雷紋饕餮間飾脰設四¶
山復錯雷篆山雷觚無銘純之外作四山中分其體各¶
為雷篆間以饕餮其稜四出蟠䕫觚無銘腹間飾以兩¶
面饕餮足間作相顧蟠䕫狀饕餮觚無銘純縁不著文¶
飾腹兩面有鼻作饕餮狀四虺觚無銘四面皆飾虺形¶
<pb:KR3k0061_WYG_044-22b>¶
以雷紋間錯蟬紋觚無銘通腹與足兩面為饕餮狀細¶
錯雷紋足之上紋以四蟬純之外飾以四山雷紋四山¶
觚無銘腹足之上作雙䕫狀而雷紋間錯純之外飾以¶
山形而下鏤以雷雲雷觚無銘雷紋觚七皆以雷紋饕¶
餮為飾惟第三器腹足間作四䕫腹之上作四山周以¶
雷紋第五器腹足𨼆起饕餮純外有四山下為虺形小¶
圜觚二形制似觚而四隅無稜腹著饕餮後一器設飾¶
少異素觚無銘純縁而下通體皆純素足兩旁又有竅¶
<pb:KR3k0061_WYG_044-23a>¶
略相通貫莫知所用¶
　　　舟¶
周禮鄭注舟尊下臺若今時承槃　羣書考索司尊彛¶
云鷄彛鳥彛皆有舟其舟外漆朱中槃口圓徑尺四寸¶
其舟髙厚各半寸槃下刻刹二等而漸大圓局足與槃¶
通髙一尺足下空徑横大二寸六彛下舟形制皆同其¶
舟足各隨尊刻畫其𩔖以飾之　博古圖敦足舟兩耳¶
無銘上圜下方耳作螭首垂花舟兩耳無銘以牛首為¶
<pb:KR3k0061_WYG_044-23b>¶
耳腹間飾以虺紋其下垂花¶
　　　洗¶
三禮圖洗髙三尺口徑尺五寸天子黄金飾　周禮祭¶
器圖洗形如罍受一斛　博古圖七星洗三足無銘𨼆¶
起七星兩兩三三參差相比負龜洗無銘洗中環以三¶
魚而中作一大龜負一小龜于上龜魚洗有足無銘中¶
飾一龜而三魚環之足間復有三竅可為繚絡之地(以/上)¶
(周/洗)陽嘉洗兩耳銘六字蟠䕫洗兩耳無銘以蟠䕫為耳¶
<pb:KR3k0061_WYG_044-24a>¶
雷紋相錯雙魚洗無銘中飾二魚筆畫不繁縟而簡古¶
(以上/漢洗)¶
　　　勺¶
周禮梓人為飲器勺一升注勺尊升也　明堂位夏后¶
氏以龍勺注為龍頭狀柄長尺二寸口縱徑四寸半中¶
央横徑四寸兩頭横縱各三寸　稗史𩔖編禮明堂位¶
曰勺夏后以龍勺商以疏勺周以蒲勺盖龍疏蒲勺飾¶
也後王加文耳然則勺之具當有虞始制之故無飾也¶
<pb:KR3k0061_WYG_044-24b>¶
至夏后加以飾杓即勺也祭祀曰勺民用曰杓其實一¶
也或以勺之所容不過升而杓則加廣其所受皆取酌¶
焉遂異其名制也　卓氏藻林龍勺刻畫為龍頭也疏¶
勺刻鏤疏通也蒲勺如蒲草之形本合而末開也三者¶
皆言勺之柄頭也¶
　　　盉　(附盦/)¶
丹&KR0610;總錄盉盛五味之器也從禾者盖取和之義耳言¶
其器則凵其口以盛物者皆皿也中而不盈則為盅夃¶
<pb:KR3k0061_WYG_044-25a>¶
而多得則為盈合而口斂則為盒臼水以澡則為盥¶
博古圖盉説文以謂從皿從禾為調味之器王安石以¶
謂和如禾則從禾者盖取和順之意耳今考其器或三¶
足而竒或四足而耦或腹圜而匾或自足而上分體如¶
股膊有鋬以提有盖以覆有流以注　博古圖阜父丁¶
盉三足有流有鋬盖與器銘共六字執戈父癸盉闕盖¶
有流有鋬銘三字兩面作饕餮周以連珠流有銘(以上/商盉)¶
單從盉有盖四足有流有鋬盖與器銘共九字嘉仲盉¶
<pb:KR3k0061_WYG_044-25b>¶
三足闕盖有流闕鋬銘一十九字腹匾而圜龍首盉三¶
足闕盖有流有鋬無銘三面作饕餮間以雷紋純縁之¶
外又狀䕫龍而流作龍首方他器具三足而但逸其盖¶
耳雲雷盉四足有流有鋬無銘形製與匾壺相𩔖流與¶
腹間盡作雲雷製作頗古三螭盉三足有流有提梁無¶
銘有盖立三螭以戲于旁凡盉流提間多著此象蛟螭¶
盉有盖三足有流有提梁無銘純縁腹足飾以蛟螭盖¶
平純素不加文鏤以螭為流提梁亦為螭首連環繫于¶
<pb:KR3k0061_WYG_044-26a>¶
提梁製作精巧實周物也麟盉有盖三足有流有提梁¶
無銘形制圜匾流飾以麟蟠虬盉有盖三足有流有提¶
梁無銘盖飾以虺純縁外著蟠虬下為綯紋以麟為流¶
周以螭形連環繫于其上三足純素不增文鏤盖調羮¶
之器也粟紋盉有盖三足有流有提梁無銘通體雷紋¶
纒糾間以粟紋以麟為流以虎為提梁獸蹄為足細紋¶
熊足盉有盖三足有流有提梁無銘三熊為足以虎為¶
提梁以鳯咮為流(以上/周盉)鳯盉有盖三足有流有提梁無¶
<pb:KR3k0061_WYG_044-26b>¶
銘腹圜而匾流作以鳯螭首虬紋盉有盖三足有流有¶
提梁無銘以螭首虬紋為飾(以上/漢盉)¶
盦　博古圖交虬盦闕盖無銘純縁外著以交虬兩耳¶
作連環以便提攜以圜為足純素略無文彩¶
　　　欹器¶
物原周公作欹器　家語孔子觀於魯威公之廟有欹¶
器焉夫子問于守廟者曰此謂何器對曰此盖為宥坐¶
之器孔子曰吾聞宥坐之器虚則欹中則正滿則覆明¶
<pb:KR3k0061_WYG_044-27a>¶
君以為至誡故常置之於坐側　羣書考索周廟欹器¶
至漢東京猶在御座漢末喪亂形遂絶杜預創意成而¶
上之　北史周文帝造二欹器其一為二仙人共持一¶
鉢同處一盤鉢盖有山山有香氣又一仙人持一金缾¶
以臨器上傾水灌山則出於缾而注乎器烟氣通𤼵山¶
中謂之仙人欹器一為二荷同處一盤相去盈尺中有¶
蓮下垂器上以水注荷則出於蓮而盈乎器又為鳬雁¶
蟾蜍以飾之謂之水芝欹器二盤各處一牀鉢圓而牀¶
<pb:KR3k0061_WYG_044-27b>¶
方中有人三才之象也皆置清徽殿前形似觥而方滿¶
則平溢則傾　孔六帖宗室臯嘗自創意為欹器以髤¶
木上出五觚下鋭圓為盂形所容二豆少則水弱多則¶
彊中則水氣力均雖動搖乃不覆云　羣書考索仁宗¶
皇祐四年二月戊辰御邇英閣内出欹器一陳御前喻¶
丁度曰朕思古欹器之法試令工人制之以示卿等帝¶
令以水注之中則正滿則覆¶
　　　諸器¶
<pb:KR3k0061_WYG_044-28a>¶
禮注疏敦牟黍稷器也　博古圖周時劉公鋪髙五寸¶
五分深一寸六分口徑七寸六分容二升三合形制雖¶
承槃小異于豆然下為圜足宜豆𩔖也銘云劉公作杜¶
嬬尊鋪永寳用　稗史𩔖編古器有天君養鋪形亦如¶
簠但簠方而鋪圓耳漢門有鋪首正象其形　周禮守¶
祧既祭則藏其隋與其服鄭司農注隋謂神前所沃灌¶
器名　韋縚傳賓客崔[沔-丏+丐]議曰大凡祭器視物所宜故¶
大羮古饌也盛以㽅㽅古器也和羮時饌也盛以鉶鉶¶
<pb:KR3k0061_WYG_044-28b>¶
時器也有古饌而用時器者則毛血於盤交酒於尊未¶
有進時饌用古器者古質而今文有所不稱也¶
　¶
　¶
　¶
　¶
　¶
　格致鏡原卷四十四¶
