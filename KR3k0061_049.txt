# -*- mode: mandoku-view; -*-
#+TITLE: 格致鏡原
#+DATE: 2015-08-24 23:36:22.993876
#+PROPERTY: ID KR3k0061
#+PROPERTY: BASEEDITION WYG    
#+PROPERTY: JUAN 卷四十九
<pb:KR3k0061_WYG_049-1a>¶
欽定四庫全書¶
　格致鏡原卷四十九　　　大學士陳元龍撰¶
　　日用器物類(一/)¶
　　　斗斛¶
禮月令日夜分則同度量鈞衡石角斗甬正權概注甬¶
斛也概執以平量器者　周禮栗氏為量鬴深尺内方¶
尺而圓其外其實一鬴其臋一寸其實一豆其耳三寸¶
其實一升重一鈞其聲中黄鍾槩而不税　左𫝊齊舊¶
<pb:KR3k0061_WYG_049-1b>¶
四量豆區鬴鍾四升曰豆各自其四以登於鬴注四豆¶
為區斗六升也四區為鬴六斗四升也鬴十則鍾六十¶
四斗也　左傳疏杜據儀禮今文故以庾為十六斗五¶
千庾凡八千斛考工記陶人為庾實二觳其下文瓬人¶
云豆實三而成觳則觳受斗二升庾實二觳則受二斗¶
四升也彼陶人所作庾自瓦器今甕之類非量器也與¶
此名同而實異　漢律厯志量者龠合升斗斛也所以¶
量多少也本起於黄鐘之龠用度數審其容以秬&KR0112;中¶
<pb:KR3k0061_WYG_049-2a>¶
者千有二百實其龠以井水準其槩十龠為合十合為¶
升十升為斗十斗為斛而五量嘉矣其法用銅方尺而¶
圜其外旁有&KR0146;焉其上為斛其下為斗左耳為升右耳¶
為合龠其狀似爵以縻爵禄　禮記十斗曰斛十六斗¶
曰籔十籔曰秉鄭注秉十六斛今江淮之間量名以為¶
籔者今文籔為逾　稗史𩔖編考工記鬴法積百萬分¶
乗除布算則龠為七百八十一分二&KR0117;五毫實&KR0112;千二¶
百合為千五百六十二分五釐實&KR0112;二千四百升為萬¶
<pb:KR3k0061_WYG_049-2b>¶
五千二百六十七分實&KR0112;二萬四千鬴為百萬分實&KR0112;¶
百五十三萬六千大元數曰凡七十有八萬黄鍾之數¶
立焉正與比合於是見阮胡龠合升斗皆大而鄧保信¶
林億等皆小　𫝊疑錄量起於黄鍾之龠十龠為合以¶
十乗之而為斛後世斛容五斗&KR0112;穀出入兩斛當一石¶
凡糧税入籍為石者皆兩斛也此或便於轉輸俗因用¶
之漢書糧穀稱斛鹽亦稱斛茭藁稱石注曰石百二十¶
斤也斛石權量用同　稗史類編以斛為石不知起何¶
<pb:KR3k0061_WYG_049-3a>¶
時自漢以來始見之石本五權之名漢制重百二十斤¶
為石非量名也以之取民賦䘵如二千石之類若酒言¶
石從其味之醇醨如以石米釀酒醇者止七斗或六斗¶
而醨者多至於十五六斗未嘗有定數也至於麵言斛¶
石麵亦未必止為麥百二十斤而麥之實有小大虛實¶
然沿襲至今莫知為非殊可笑也　唐樂志張文收既¶
定樂鑄銅斛二　珊瑚鈎詩話劉仲原得銅斛二於左¶
馮翊其一云始元四年造其一云甘露元年十月造數¶
<pb:KR3k0061_WYG_049-3b>¶
量皆同云容十斗後刻云重四十斤以今權量校之容¶
三斗重十有五斤乃知古今不同　李商𨼆太倉箴籥¶
合斗斛何以用銅取寒暑暴露不改其容　農田餘話¶
今之官斛規制起於宋相賈似道前元至元間中丞崔¶
彧上言其式口狹底廣出入之間盈虧不甚相逺遂行¶
於時至今不改　丹鉛總錄厯代斗斛大小不同左傳¶
疏云魏齊斗秤於古二而為一周隋斗秤於古三而為¶
一　張端義貴耳集升斗古小而今大昔人飲酒有數¶
<pb:KR3k0061_WYG_049-4a>¶
石而不亂者班固論一夫百畝所收之粟人食月一石¶
五斗古之人亦今之人也豈有一人能飲數石日食五¶
升者乎　演繁露開元九年勅量以十升為斗斗三升¶
為大斗　逢原記宣宗有八角玉升西夷且陁國所進¶
夏以水澆之則無暑冬以火逼之則無寒¶
　　　尺¶
律厯志度者分寸尺丈引本起黄鍾之長以子穀秬黍¶
中者(子穀北方黒黍/取大小中者)一黍之廣度之九十分為黄鍾之¶
<pb:KR3k0061_WYG_049-4b>¶
長一為一分十分為寸十寸為尺十尺為丈十丈為引¶
而五度審矣其法以銅高一寸長一丈而分寸尺丈存¶
焉以為引高一分分者自三微而成著可分别寸忖尺¶
蒦職在内官廷尉掌之(蒦音/約)　𫝊疑錄度起於黄鍾之¶
長後世十寸謂之尺十尺謂之丈凡公私所度皆以丈¶
計矣　禮書家語曰布指知寸布手知尺投壺記曰籌¶
室中五扶堂上七扶公羊傳曰膚寸而合鄭氏曰鋪四¶
指曰扶一指按寸何休曰側手為膚按指為寸扶即膚¶
<pb:KR3k0061_WYG_049-5a>¶
耳然則寸尺之度取諸身也漢律厯志曰一黍之廣為¶
分十分為寸十寸為尺然則尺寸之度又取諸物也先¶
王制法近取諸身逺取諸物足以考信而無疑焉然後¶
尺寸之度起矣則指尺之與黍尺一也黍有巨細故尺¶
有長短先儒以黍之巨者積而為寸則于膚指不合於¶
是有指黍二尺之辨謂圭璧之屬用指尺冠冕尊&KR0156;之¶
屬用黍尺豈其然乎周禮典瑞璧羡以起度考工記璧¶
羡度尺好三寸以為度璧徑九寸羡而長之從十寸度¶
<pb:KR3k0061_WYG_049-5b>¶
八寸同謂之度尺則周之法十寸八寸皆為尺也　蔡¶
邕獨斷夏以十寸為尺殷以九寸為尺周以八寸為尺¶
　周祈名義考周尺纔得今六寸六分家語布指知尺¶
謂以拇指食指一奓仍以食指屈二節為一尺湯九尺¶
丈王十尺亦可推　晉書晉泰始九年荀朂校大樂八¶
音不和始知後漢至魏尺長於古四分有餘朂乃部著¶
作郎劉恭依周禮制尺所謂古尺也　晉書世説稱有¶
田父於野地中得周時玉尺便是天下正尺荀朂試以¶
<pb:KR3k0061_WYG_049-6a>¶
校巳所治金石絲竹皆短校一米又漢奚景於冷道舜¶
祠下得玉律度以為尺相傳謂之漢官尺以校荀尺荀¶
尺短四分漢官始平兩尺長短度同又杜䕫所用調律¶
尺比朂新尺得一尺四分七&KR0117;魏景元四年劉徽注九¶
章云王莽時劉歆斛尺弱於今尺四分五&KR0117;即荀朂所¶
謂今尺長四分半是也元帝後江東所用尺比荀朂尺¶
一尺六分二&KR0117;趙劉曜光初四年鑄渾儀八年鑄土圭¶
其尺比荀尺一尺五分荀朂新尺惟以調音律至於人¶
<pb:KR3k0061_WYG_049-6b>¶
間未甚流布故江左及劉曜儀表竝與魏尺略相依準¶
　稗史類編歴代尺一周尺漢劉歆銅斛尺後漢建武¶
銅尺荀朂所定晉前尺祖冲之銅尺竝同二晉田父玉¶
尺梁法尺實比周尺一尺七&KR0117;三梁表尺實比周尺一¶
尺二分二&KR0117;一毫有竒隋時始用木尺而定律吕大業¶
中更詔用梁表律調八音之器四漢官尺晉時始平掘¶
得古銅尺實比周尺一尺三分七&KR0117;晉荀朂既定晉前¶
尺阮咸説其聲髙則悲非興國之音必古今尺有長短¶
<pb:KR3k0061_WYG_049-7a>¶
所致也後始平掘地得古銅尺不知所出何代果長朂¶
尺四分時人咸服其妙而莫能措意焉五魏尺實比周¶
尺一尺四分七&KR0117;杜䕫所用者六晉後尺實比周尺一¶
尺二寸一分二&KR0117;晉氏江東所用者七後魏前尺實比¶
周尺一尺二寸七&KR0117;八中尺實比周尺一尺二寸一分¶
一&KR0117;九後尺實比周尺一尺一寸八分一&KR0117;即隋開皇¶
官尺謂鐵尺及後周市尺十東後魏尺實比周尺一尺¶
三分八毫十一蔡邕銅籥尺後周玉尺同實比周尺一¶
<pb:KR3k0061_WYG_049-7b>¶
尺一寸五分八&KR0117;十二宋氏尺錢樂之渾天儀尺後周¶
鐵尺同實比周尺一尺六分四&KR0117;後周時達奚震等議¶
今勘周漢古錢大小有合宋氏渾儀尺度無舛古者黄¶
金方寸重一斤今鑄金校驗鐵尺為近司馬備刻宋尺¶
後周尺又云太常寺樂律尺少府監祭器景圭渾儀尺¶
皆同實比周尺一尺五分十三隋萬寳常永尺實比周¶
尺一尺一寸八分六&KR0117;十四雜尺實比周尺一尺五分¶
趙劉曜渾天儀土圭所用者十五梁朝俗簡尺實比周¶
<pb:KR3k0061_WYG_049-8a>¶
尺一尺二分有竒十六宋朝和峴景表尺比周尺一尺¶
六分有竒十七阮逸胡瑗皇祐樂書&KR0112;尺比周尺一尺¶
七分　演繁露開元九年勅度以十寸為尺尺二寸為¶
大尺　演繁露唐時一尺比六朝制一尺二寸王制曰¶
古者周尺八尺為步今以周尺六尺四寸為步　稗史¶
類編宋韓忠獻公丁文簡公校阮胡尺令尺匠石素等¶
再累&KR0112;制尺二條其一比周尺一尺三分五&KR0117;宋司馬¶
備刻三司布帛尺比周尺一尺三寸五分宋禮部頒祭¶
<pb:KR3k0061_WYG_049-8b>¶
祀儀式造禮器尺比周尺一尺三寸二分　演繁露官¶
尺者與浙尺同僅比淮尺十八而京尺者又多淮尺十¶
二公私隨事致用元無定則予嘗怪之葢見唐制而知¶
其來久矣金部定度以北方秬&KR0112;中者為則凡横度及¶
百&KR0112;即為一尺此自其一代之法不須較古今同異也¶
然此尺既定而尺加二寸别名大尺又因著為之令曰¶
鍾律冠冕之類則用秬尺内外官司悉用大尺則國立¶
之制明為二體其與古人同度量之義乖矣唐帛毎四¶
<pb:KR3k0061_WYG_049-9a>¶
丈為一匹用大尺準之葢秬尺四十八尺也秬尺長短¶
不知合今何尺然今官帛亦以四丈為匹而官帛乃今¶
官尺四十八尺準以淮尺正其四丈也國朝事多本唐¶
豈今之省尺即用唐秬尺為定&KR0088;不然何為官府通用¶
省尺而繒帛特用淮尺也　六典注中尚署令毎年二¶
月二日進鏤牙尺及木畫紫檀尺　天中記二月二日¶
賜紅牙銀寸尺各一白居易狀當晝夜平分之時頒度¶
量合同之令　五侯鯖金粟尺富家以金粟飾之　戒¶
<pb:KR3k0061_WYG_049-9b>¶
菴漫筆蘇州馬懐徳撁星板一副十二片烏木為之自¶
小漸大大者長七寸餘標為一指二指以至十二指俱¶
有細刻若分寸然又有象牙一塊長二寸四角皆缺上¶
有半指半角一角三角等字顛倒相向葢周髀算尺也¶
　　　秤¶
漢律厯志權者銖兩斤鈞石也所以稱物平施知輕重¶
也本起於黄鍾之重一龠容千二百&KR0112;重十二銖二十¶
四銖為兩十六兩為斤三十斤為鈞四鈞為石　傳疑¶
<pb:KR3k0061_WYG_049-10a>¶
錄衡起於黄鍾之平權與物鈞而為衡衡平而權鈞矣¶
衡以準曲直也五則之法衡規矩繩準衡運生䂓規圓¶
生矩矩方生繩繩直生準　稗史類編皇祐新樂圖有¶
銖秤其圖幹十分二十四銖為一兩正一面有星一繫¶
一盤如民間金銀等子者其錘形如環¶
　　　算盤¶
劉馮事始黄帝使𨽻首作算數得下籌之法周公作九¶
章詳明算法而制算盤之始　清異錄宣武劉錢民也¶
<pb:KR3k0061_WYG_049-10b>¶
鑄鐵為算子　晉書王戎自執牙籌計算徹夜常若不¶
足¶
　　　繩(附索/)¶
小爾雅縚索也大者謂之索小者謂之繩詘而戻之為¶
䋫　稗史類編易曰上古結繩而治書序曰伏羲造書¶
契以代結繩之政則是繩出於太昊之前髙氏小史曰¶
燧人氏時結繩刻木以記事則繩自燧人始也　白虎¶
通或曰封者金泥銀繩或曰石泥金繩　韻府韋固旅¶
<pb:KR3k0061_WYG_049-11a>¶
次宋城遇一老向月檢書固問囊中赤繩何用答曰以¶
繫夫婦之足雖仇家異域此繩繫之不可易也　蕭方¶
等三十國春秋慕容垂攻鄴符丕遣其從弟就請救乃¶
遺謝𤣥青銅鏡黄金宛轉繩等以之為信　伽藍記河¶
間王琛置玉井金罐以金五色績為繩　酉陽雜俎北¶
朝婦人五月五日進長命縷宛轉繩皆結為人像帶之¶
　北史合朔儀經日有變以朱絲為繩以繞係社樹三¶
匝　説楛□(音/䕶)絲繩也見金陵學宮所刻山谷辨剛卯¶
<pb:KR3k0061_WYG_049-11b>¶
説　夷堅志江陵士人稱挽畜產繩縴之名曰五尺¶
庶物異名疏周禮供具絼(音/振)絼牛鼻繩也¶
索　物原軒轅作綿索　荆楚嵗時記正月一日懸葦¶
索於户鬼惡之　李肇翰林志端午賜百索為壽索¶
葉隆遼志五月五日以雜絲結合歡索纏於臂膊　漢¶
溝洫志搴長茭兮湛美玉注臣瓚曰竹葦絙謂之茭也¶
所以引置土石也師古曰絙索也茭字宜從竹音交又¶
音爻　事物紺珠綆又名繘井索古書云䋁　荀子短¶
<pb:KR3k0061_WYG_049-12a>¶
綆不可以汲深泉　事物紺珠繦貫錢具緍貫錢細索¶
　莊子紼謳所生必於斥苦司馬彪注紼引柩索也斥¶
疎緩也苦用力也引紼所以有謳歌者為人有用力不¶
齊故促急之也　唐書契丹將李楷固善用䌈索飛索¶
䌈唐將張元遇麻仁節生𫉬之¶
　　　鎻鑰¶
禮月令孟冬修鍵閉慎管籥注謂鎻之入内者　小爾¶
雅鍵謂之鑰　芝田錄門鑰必以魚取其不瞑目守夜¶
<pb:KR3k0061_WYG_049-12b>¶
之義　南史戴𤼵興臨死封閉庫藏使家人謹錄鑰牡¶
　北史禁門鑰曰鵠鑰　唐書朱滔反納金鑰於回紇¶
曰願聽命於可汗謹上金鑰啓閉出納惟所命　硯北¶
雜志故宋宫中用魚鑰降魚取匙降匙取魚古制也¶
賢奕編鏁鑰云者以其形如籥耳今鏁有圓身者古制¶
也方身鏁近世所為唐人云銀鑰郤收金鑰合誤以開¶
鏁具為鑰開鎻具自名鑰匙亦名鎻匙　異苑晉康帝¶
建元中有漁父垂釣得一金鎻引鎻盡見金牛急挽出¶
<pb:KR3k0061_WYG_049-13a>¶
牛斷猶得鎻長二尺　酉陽雜爼齊郡接歴山上有古¶
鐵鎻大如人臂繞其峯再浹相傳本海中山山神好移¶
故海神鎻之挽鎻斷飛來此矣　酉陽雜爼安禄山恩¶
寵莫比其所賜品目有銀鑿鏤鐵鎻　孔六帖罽賓國¶
武徳二年遣使貢金鎻　錄異記萎㽔鎻金鏤相連屈¶
伸在人　後漢書崔烈以鋃鐺鎻注鋃鐺大鎻也¶
　　　梯¶
事物紺珠梯木階軒轅制　史記注通天臺上有天梯¶
<pb:KR3k0061_WYG_049-13b>¶
　正字通鹽鐵論言漢代百戲有唐梯追人竒蟲胡妲¶
唐梯謂人倒擲以梯置足掌上一人上梯從梯蹬中轉¶
身蜿蜒猶今戲家之翻空梯也　清異錄江南後主同¶
氣宜春王從謙常春日與妃侍游宫中後圃妃侍覩桃¶
花爛開意欲折而條髙小黄門取綵梯獻時從謙正乗¶
駿馬擊毬乃引鞚至花底痛採芳菲顧謂嬪妾曰吾之¶
綠耳梯如何¶
　　　柝¶
<pb:KR3k0061_WYG_049-14a>¶
物原軒轅作柝　鄭司農注柝戒守者所擊也　稗史¶
類編易繫辭曰重門擊柝以待暴客葢取諸豫説文&KR0512;¶
夜行令擊木為聲以代更籌者是俗曰蝦蟇更&KR0512;即柝¶
　詞林海錯□音伐打更木也西京賦植鎩懸□用戒¶
不虞　藻林金柝軍中警夜刁斗也文選金柝警夜¶
　　　鈴¶
廣韻鈴似鐘而小　左傳注鈴在旗上動則有聲　拾¶
遺記魏文帝迎薛夜來車前有雜寳為龍鳳銜百子鈴¶
<pb:KR3k0061_WYG_049-14b>¶
　晉書清河王覃初為清河王世子所佩金鈴欻光𨼆¶
起狀如麻粟祖母陳太妃以為不祥欲毁而賣之占者¶
以為金是晉行大興之祥覃為王裔是其瑞也　齊書¶
莊嚴寺有玉九子鈴後主剥取以施潘妃殿飾　開元¶
遺事寧王毎花時綴金鈴於花下掣之以驚禽謂之䕶¶
花金鈴　集異志元和中翰林院有鈴夜中文書入則¶
引之以代傳呼長慶中河北用兵鈴輙自鳴與軍中息¶
耗相應聲急則軍事急聲緩則軍事緩　集仙𫝊太上¶
<pb:KR3k0061_WYG_049-15a>¶
大道君遣協晨大夫叔門賜大茅君盈金虎真符流金¶
之鈴¶
　　　剪刀¶
事物原始剪古史考曰鐵器也用以裁布帛始於黄帝¶
時　逸雅剪刀剪進也所剪稍進前也　清異錄上饒¶
葛溪鐵精而工細余中表以剪刀二柄遺贈皆交股屈¶
環　夷門廣牘嘗有鑌鐵剪刀一把製作極巧外起花¶
鍍金裏面嵌銀回回字者　廣韻藻潘炕姬有雙龍奪¶
<pb:KR3k0061_WYG_049-15b>¶
珠之剪　搔首集姑園鐵作剪刀以苜蓿根粉養之裁¶
衣則畫成墨界不用人手而自行¶
　　　針¶
稗史𩔖編禮記内則有紉針請縫之事由此考之當是¶
自始制衣裳則宜有針線矣帝王世紀曰太昊制九針¶
由此始也　管子一女必有一鍼一鉥注鉥長鍼也(鍼/同)¶
針　荀子有物於此善治衣裳不盜不竊穿窬而行日¶
夜合離以成文章巳能合從又善連横是之謂鍼　莊¶
<pb:KR3k0061_WYG_049-16a>¶
子挫鍼治繲足以餬口注挫鍼縫衣也　白虎通婦人¶
佩針縷　西京雜記漢宮女七夕穿針皆㑹於開襟樓¶
針皆七孔　荆楚嵗時記七夕婦人以綵絲穿七孔針¶
或以金銀鍮石為針　拾遺記魏文帝所愛美人姓薛¶
名夜來妙於鍼工深帷之内不用燈燭裁製立成宮中¶
號為鍼神又孫權趙夫人能刺繡於方帛上寫五岳河¶
海城邑行陣之形時人謂之針絶　北史魏胡太后幸¶
西林園法流堂命侍臣射太后自射針孔中之　演繁¶
<pb:KR3k0061_WYG_049-16b>¶
露張籍吳楚歌詞云庭前春鳥啄林聲紅夾羅襦縫未¶
成今朝社日停針線起向朱櫻樹下行則知社日婦人¶
不用針線自唐已然矣　唐百官志中尚署七月七日¶
進七孔金鈿針　提要錄梁汴京七夕乞巧有雙眼針¶
　范至能詩注吳俗元夕婢子以針卜伺其尾相屬為¶
兆名針姑　清異錄針之為物至微者也問諸女流醫¶
工則詳言利病如吾儒之用筆也朱湯匠氏諳熟粗好¶
四方所推金頭黄鋼小品醫工用以砭刺者大三分以¶
<pb:KR3k0061_WYG_049-17a>¶
製衣小三分以作繡　吳志虞翻曰磁石不受曲鍼¶
梁書侍郎金元起欲工素問以砭石問王僧孺答曰古¶
人當以石為針必不用鐵説文有此砭字許慎云以石¶
刺病也東山經高氏之山多針石郭璞云可以為砭針¶
春秋美疢不如惡石服䖍云石砭石也季世無復佳石¶
故以鐵代也　稗史類編陰陽家以磁石引針定向毎¶
有戊午丙午之異按本草演義磁石磨針則能指南然¶
常偏東不全南也其法新纊中獨縷以半分子蠟綴於¶
<pb:KR3k0061_WYG_049-17b>¶
針腰無風處垂之則針常指南以針横貫燈草心浮水¶
上亦指南然常偏丙位葢丙為火庚辛金受其制故如¶
是物類相感耳¶
　　　線¶
周禮縫人掌王宮縫線之事　考工記鞄人察其線欲¶
其藏也注謂縫革之縷也　西京雜記漢高時宫中七¶
月七日以五色縷相羈謂為相連愛　荆楚嵗時記晉¶
魏宫中以紅線量日景冬至後日影添長一線　唐雜¶
<pb:KR3k0061_WYG_049-18a>¶
錄宮中以女工揆日長短冬至後日晷漸長較常日添¶
一線之工¶
　　　熨斗¶
稗史類編帝王世紀曰紂欲作重刑乃先作大熨斗以¶
火熱之使人舉手輙爛與妲己為戲笑今人以伸帛者¶
其遺意也　丹鉛總錄説文熨持火申繒也一曰火斗¶
栁文所謂鈷鉧也古音鬱今轉音運　范成大驂鸞錄¶
鈷鉧熨斗也　東宮舊事皇太子納妃有金塗熨斗¶
<pb:KR3k0061_WYG_049-18b>¶
本𫝊晉韓伯數嵗大寒母方為作襦令伯提熨斗而謂¶
之曰且著襦尋當作複褌伯曰不須母問故曰火在斗¶
中而柄熱今既著襦下亦當煖　廣韻藻姚月華以黄¶
金為熨斗名曰麟首¶
　　　風爐¶
陸羽茶經風爐以銅鐵鑄之如古鼎形厚三分縁闊九¶
分令六分虛中致其杇墁凡三足其三足之間設三忩¶
底一窻以為通颷漏燼之所置墆㙞於其内設三格其¶
<pb:KR3k0061_WYG_049-19a>¶
飾以連葩垂蔓曲水方文之類其爐或鍜鐵為之或運¶
泥為之其&KR0069;承作三足鐵柈擡之　李濟翁資暇錄風¶
爐子以周繞通風也一説形像名&KR0463;爐子理亦近焉¶
錦繡萬花谷崇慶府永康縣西四十里世傳昔有女子¶
於此上昇有真仙洞聖水池有燒藥爐¶
附　事物原始&KR2523;者截竹為筒用長鐵以通竹節火之¶
未燃吹之　事物紺珠火櫃周公制㮇者柄同添火條¶
又名火杖　物原史佚作火杴¶
<pb:KR3k0061_WYG_049-19b>¶
　　　火爐¶
物原唐堯作火爐　事物原始周禮宫人凡寢中共爐¶
炭則爐乃三代之制也　南史宋庾仲文就劉道錫索¶
嫁女具得嫁女銅鑪四人舉乃勝　南史梁有司奏吳¶
令唐傭鑄盤龍火鑪　採蘭雜志馮小憐有手爐曰辟¶
邪足鑪曰鳬藻皆以飾得名　屠隆香箋薰爐書齋中¶
薫衣炙手對客常談之具如倭人所製漏空罩葢漆鼓¶
可稱清賞今新製有罩葢方圓爐亦佳¶
<pb:KR3k0061_WYG_049-20a>¶
　　(附/)諸古器¶
魏武内嚴器誡令孤不好鮮飾嚴具用新皮葦笥以黄¶
葦縁中遇亂世無葦笥乃更作竹方嚴具以皁葦衣之¶
麤布裹之此孤平常之用者也内中婦曽置嚴具於時¶
為之椎壊今方竹嚴具綠漆甚華好　汝南先賢𫝊戴¶
良嫁女以竹方笥為嚴器　魏武上雜物疏油漆畫嚴¶
器一純金㕘帶畫方嚴器一　陸雲與兄機書按行視¶
曹公器物嚴器方六七寸髙四寸　秦嘉婦與嘉書今¶
<pb:KR3k0061_WYG_049-20b>¶
奉嚴器中物幾具　齊書宜都王鑑鎮姑熟於時人𤼵¶
桓温女冡得織金篾為嚴器條以啓聞　修復山陵故¶
事梓宫用嚴器五具馬齒嚴器五具　後宦官𫝊漢靈¶
帝作飜車渴烏施於玉門外西橋用灑南郊路以省百¶
姓灑道之費(渴烏為曲筒以/氣引水上也)　漢書趙廣漢𫝊教吏為¶
缿筩注蘇林曰缿音項如缾可受投書孟康曰筩竹筩¶
也如今官受密事筩也師古曰缿若今盛錢藏瓶為小¶
孔可入而不可出或缿或筩皆為此制而用受書令投¶
<pb:KR3k0061_WYG_049-21a>¶
於其中也　鄒長倩與公孫宏書撲滿者以土為器以¶
蓄錢有入竅而無出竅滿則撲之　炙轂子滑稽轉注¶
之器也今若以一器物厎下穿孔注之不已　論衡陶¶
者用土為簋㢘器形已成不可小大注簋㢘成土器之¶
具也　史系天監五年丹陽山南得瓦物髙五尺圍四¶
尺上鋭下平葢如合焉中得劍一瓷具數十時人莫識¶
沈約云此東夷罨盂也葬則用之代棺¶
　¶
<pb:KR3k0061_WYG_049-21b>¶
　¶
　¶
　¶
　¶
　¶
　¶
　¶
　格致鏡原卷四十九¶
