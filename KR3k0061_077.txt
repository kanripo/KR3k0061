# -*- mode: mandoku-view; -*-
#+TITLE: 格致鏡原
#+DATE: 2015-08-24 23:36:23.643223
#+PROPERTY: ID KR3k0061
#+PROPERTY: BASEEDITION WYG    
#+PROPERTY: JUAN 卷七十七
<pb:KR3k0061_WYG_077-1a>¶
欽定四庫全書¶
　格致鏡原巻七十七　　　大學士陳元龍撰¶
　　鳥𩔖(一/)¶
　　　總¶
爾雅二足而羽謂之禽邢昺疏禽者擒也言鳥力小可¶
擒捉而取之也　歸藏啓筮金水之子其名曰羽家乃¶
之羽民是生百鳥　淮南子羽嘉生飛龍飛龍生鳯皇¶
鳯皇生鸞鳥鸞鳥生庶鳥凡羽者生於庶鳥　師曠禽¶
<pb:KR3k0061_WYG_077-1b>¶
經一鳥曰佳二鳥曰雔三鳥曰朋四鳥曰乗五鳥曰雇¶
六鳥曰鶂七鳥曰&KR0008;八鳥曰鸞九鳥曰鳩十鳥曰&KR1860;陸¶
鳥曰棲水鳥曰宿獨鳥曰止衆鳥曰集水鳥晚於林棲¶
故曰宿也　禽經林鳥朝嘲水鳥夜㖡山鳥巖棲原鳥¶
地處物食長喙榖食短咮　考工記鋭喙決吻數目顅¶
脰小體騫後謂之羽屬　崇有論鳥無胃而生　小史¶
集雅卵生者眼胞自下而瞑　東方朔傳武帝問朔何¶
知鳥之雌雄對曰雄左翼加右聲高雌右翼加左聲小¶
<pb:KR3k0061_WYG_077-2a>¶
　鳥獸考拔鳥毛置水中沉者為雄浮者為雌　張華¶
禽經注鳥善搏鬬者利觜善啼鳴者頸長也鳥伏卵將¶
成子鳴於鷇母應之鳥既雛母呼則子應之　埤雅凡¶
鳥朝鳴曰嘲夜鳴曰㖡　岩樓幽事山鳥毎至五更喧¶
起五次謂之報更葢山中真率漏聲也　爾雅羽本謂¶
之翮注鳥羽根也　庶物異名疏膍胵(音嫓/癡)奥皆鳥藏¶
名説文云膍一曰鳥膍胵鳥胃一曰五藏總名禮曰雞¶
肝鴈腎鴇奥鹿胃鄭𤣥云奥脾也　爾雅亢鳥嚨其粻¶
<pb:KR3k0061_WYG_077-2b>¶
嗉(嗉受食/之處)　禽經注毛協四時春則毛弱夏則稀少而¶
改易秋則刷理冬則更生細毛自温　本草綱目鳥產¶
於林故羽如葉飛則上風恐亂羽也　五雜組凡鳥之¶
飛皆逆風蓋逆則其羽順順而反逆矣　庶物異名疏¶
按綱鑑宋太宗賜耶律休格旗鼓杓窊印杓窊鷙鳥總¶
稱以為印綬取疾速之義　埤雅凡鳥左顧則怒作右¶
眄則喜生飛而起則仰左翼飛而下則仰右翼故今鷙¶
鳥下擊皆先側左翅也　山堂肆考雞鵞以先生毛而¶
<pb:KR3k0061_WYG_077-3a>¶
後出殻其毛羽弱不能因風而起百鳥先出殻而後生¶
毛毛羽勁故能飛　淮南子毛羽者飛行之𩔖也故屬¶
於陽　説文禽長尾者曰鳥短尾者曰佳尾莫長於鳯¶
故鳯從鳥莫短於鶴故鶴從佳　禽經鷙好風&KR0008;好雨¶
鷞好霜鷺好露　禽經鶴以怨望鴟以貪顧雞以嗔睨¶
鴨以怒瞋雀以猜瞿燕以狂䀪視也鸎以喜囀烏以悲¶
啼鴛以饑鳴鶴以絜唳梟以凶呌鴟以愁嘯鳴也　天¶
中記烏鳴啞啞鸞鳴噰噰鳯鳴喈喈凰鳴啾啾雉鳴嘒¶
<pb:KR3k0061_WYG_077-3b>¶
嘒雞鳴吚吚鸎鳴嚶嚶鵲鳴唶唶鴨鳴呷呷鵠鳴哠哠¶
鵙鳴嗅嗅　僧一阿含經鳥有四種聲好而形醜拘翅¶
羅鳥是也形好而聲醜鷙鳥是也聲形俱醜土梟是也¶
聲形俱好孔雀是也　隂陽自然變化論山禽之咮多¶
短水禽之咮多長山禽之尾多修水禽之尾多促山禽¶
尾修味短若鵲之𩔖是也水禽尾促咮長若鷺之𩔖是¶
也　天中記冠鳥性勇帶鳥性仁纓鳥性樂冠鳥若鷹¶
是也帶鳥若練鵲是也纓鳥若綬鳥是也短脚者多伏¶
<pb:KR3k0061_WYG_077-4a>¶
長脚者多立脚近翠者能步脚近臆者能躑多伏&KR1391;鵞¶
之𩔖是也多立鸛鶴之𩔖是也陸生之鳥咮多兑而善¶
啄水生之鳥咮多圓而善唼善唼亦&KR1391;鵞之𩔖善啄亦¶
鸛鶴之𩔖是也　禽經注倉鷹之屬以象東方木行朱¶
鳥之屬以象南方火行黄鳥之屬應土行以象季夏白¶
鷺之屬以象西方金行𤣥鳥以象北方水行　聽聲考¶
詳篇鶴聲宜學仙雉聲宜習武烏聲宜習醫雁聲宜習¶
卜筮鵲聲宜習巧梟聲宜習符咒　讀書録禽鳥得氣¶
<pb:KR3k0061_WYG_077-4b>¶
之先者也丑前雞先鳴者陽氣動也午中雞亦鳴者隂¶
氣動也𤣥鳥鴻雁往來亦是隂陽黙感　蠡海録鳥之¶
咮方者趾方近於隂故夜不眠而能飛鳴鳥之咮尖者¶
趾尖純於陽故夜宿而不能飛鳴鳥咮尖而能夜飛鳴¶
者色純於隂也若鴉頸既白而不純故夜不能飛鳴也¶
　周禮庭氏掌射國中之妖鳥若不見其鳥獸則以救¶
日之弓救月之矢夜射之又翨氏掌攻猛鳥又硩蔟氏¶
掌覆妖鳥之巢注硩擿也擿其巢而去之　曹植惡鳥¶
<pb:KR3k0061_WYG_077-5a>¶
論夏至隂氣動為殘殺葢賊害之候故惡鳥鳴於人家¶
則有死亡之徵　風月堂詩話長安太一湫林木隂森¶
水色湛然林間葉落鳥輙衘去逺棄之終年無一葉能¶
墮波上者　盧氏雜記馮兗給事親仁坊有宅南有山¶
亭院多養鵞鴨及雜禽之𩔖極多常遣一家人掌之時¶
人謂之鳥省　北史女國在葱嶺南俗事阿羅神入山¶
祝之有鳥如雉來集掌上剖視有五榖者主年豐沙石¶
則主災害謂之鳥卜¶
<pb:KR3k0061_WYG_077-5b>¶
　　　鳯¶
鶡冠子鳯皇者鶉火之禽陽之精也　春秋元命苞火¶
離為鳯皇　論衡講瑞鳯凰鳥之聖者也　瑞應圖鳯¶
皇者仁鳥也王者不刳胎剖卵則至　格物總論鳯瑞¶
應鳥太平之世則見是以不常有也雄曰鳯雌曰凰非¶
梧桐不棲非竹實不食非醴泉不飲凡所棲止衆禽必¶
隨之而集　埤雅鳯神鳥也俗呼鳥王羽蟲三百六十¶
而鳯為之長鴻前麐後蛇頸魚尾鸛顙鴛腮龍文龜背¶
<pb:KR3k0061_WYG_077-6a>¶
燕頷雞喙五色備舉出於東方君子之國翺翔四海之¶
外過崑崙飲砥柱濯羽弱水暮宿風穴見即天下大安¶
寧　山海經丹穴之山有鳥焉狀如鶴五彩而文名曰¶
鳯首文曰德翼文曰順背文曰義膺文曰仁腹文曰信¶
　論語摘襄聖鳯六象九苞六象頭象天目象日背象¶
月翼象風足象地尾象緯九苞口苞命心合度耳聽達¶
舌詘伸彩色光冠矩州距鋭鈎音激揚腹文户宋均注¶
緯五緯也度天度也州當作朱户所由出入也　抱朴¶
<pb:KR3k0061_WYG_077-6b>¶
子夫木行為仁為青鳯頭上青故曰戴仁也金行為義¶
為白鳯纓白故曰纓義也火行為禮為赤鳯背赤故曰¶
負禮也水行為智為黑鳯胷黑故曰向智也土行為信¶
為黄鳯足下黄故曰蹈信也　説𫟍黄帝即位宇内和¶
平思見鳯凰之象以問天老天老曰夫鳯象鴻前而麟¶
後蛇頸而魚尾龍文而龜身燕頷而雞喙駢翼而中注¶
首戴德頂掲義背負仁心抱忠翼挾信足履文尾繫武¶
小音合鍾大音合鼓延頸奮翼五彩備舉光動八風氣¶
<pb:KR3k0061_WYG_077-7a>¶
應時雨食有質飲有儀往即文始來即嘉成游必擇所¶
饑不妄下其鳴也雄曰節節雌曰足足昏鳴曰固常晨¶
鳴曰發明晝鳴曰保章舉鳴曰上翔集鳴曰歸昌飛鳴¶
曰即都此謂鳯像夫鳯能䆒萬物通天祉象百狀達於¶
道律五音成九德去則有災見則有福故得鳯像之一¶
者則鳯過之得二者鳯下之得三者則春秋下就之得¶
四者則四時下之得五者則終身居之黄帝於是乃備¶
黄冕帶黄紳齋於中宫鳯乃蔽日而降集東囿食帝竹¶
<pb:KR3k0061_WYG_077-7b>¶
實棲帝梧𣗳終身不去　春秋潛潭巴鳯行鳴曰歸嬉¶
止鳴曰提扶夜鳴曰善哉晨鳴曰賀世　荀子解蔽篇¶
詩曰鳯皇秋秋其翼若干其聲若簫有鳯有皇樂帝之¶
心此不蔽之福也　抱朴子帝軒轅候鳯鳴調律　酉¶
陽雜俎鳯骨黑雄雌旦夕鳴各異黄帝使伶倫製十二¶
籥寫之其雄聲其雌音樂有鳯凰臺此鳯脚下物如白¶
石者鳯有時來儀候其所止處掘深三尺有圓石如卵¶
正白服之安心神　禽經鳯雄凰雌亦曰瑞鶠景純注¶
<pb:KR3k0061_WYG_077-8a>¶
爾雅云瑞應鳥也雞頭蛇頸燕頥龜背魚尾五彩色高¶
六尺許出為王者之嘉瑞　楚辭駟玉虬以乗鷖兮溘¶
埃風余上征王逸注鷖鳯别名也　司馬相如賦前長¶
離而後裔皇注長離鳯也　宣紀𫉬威鳯晉灼注鳯之¶
有威儀者也¶
鳯至　淮南子昔者二皇鳯至於庭(二皇伏/羲神農)三代鳯至於¶
門(三代堯/舜禹也)周室鳯至於澤德彌澆所至彌逺德彌精¶
所至彌近　春秋緯黄帝坐於扈閣鳯皇銜書致于帝前¶
<pb:KR3k0061_WYG_077-8b>¶
其中得五始之文　帝王世紀黄帝時鳯巢阿閣其飲¶
食也必自歌舞音如簫笙　左傳少昊摯之立也鳯鳥¶
適至故紀於鳥為鳥師而鳥名鳯鳥氏厯正也注鳯鳥¶
知天時故以名厯正之官　尚書中候堯即政七十年¶
鳯凰止庭　書舜簫韶九成鳯凰來儀　春秋元命苞¶
鳯凰衘書遊文王之都故武王受鳯書之紀　琴操周¶
成王時鳯凰來儀於庭成王乃歌曰鳯凰翔兮於紫庭¶
　拾遺記㫋塗國獻鳯雛載以瑶華之車飾以五色之¶
<pb:KR3k0061_WYG_077-9a>¶
玉駕以赤象至於京師育於靈禽之𫟍飲以瓊漿飴以¶
雲實鳯初至之時毛色文彩彪發及成王封泰山禪社¶
首之後文彩炳耀成王崩冲飛而去孔子相魯之時有¶
神鳯遊集　漢書宣帝𦍒河東之明年春鳯皇集祋祤¶
於所集處得玉寶乃下詔赦天下　前漢紀五鳯三年¶
詔曰三月辛丑鸞鳯集長樂宫東闕中𣗳上飛下止地¶
文章五色留十餘刻吏民竝觀　漢書本始元年鳯皇¶
集膠東四年鳳皇集北海郡地節二年鳯集魯郡羣鳥¶
<pb:KR3k0061_WYG_077-9b>¶
從之詔曰威鳳為寶神爵四年鳯皇十一集杜陵　東觀¶
漢記建武十七年鳯皇至高八尺九寸毛羽五采集潁¶
川羣鳥從之蓋地數頃留十七日乃去章帝時鳯皇三¶
十九見安帝延光三年鳯皇集濟南臺丞霍穆舍𣗳上¶
賜帛各有差　宋志晉穆帝升平四年二月辛亥鳯皇¶
將九子見鄖鄉之豐城十二月甲子又見豐城衆鳥隨¶
從　二石偽事鄴中有鳯凰將九雛在延明門外道西¶
　燕翼貽謀録宋真宗景德元年五月七日午時白州¶
<pb:KR3k0061_WYG_077-10a>¶
有三鳯自南入城衆禽周繞至萬嵗寺前棲高木上身¶
如龍長九尺高五尺其文五色冠如金杯至申時飛向¶
北去州畫圖來上　癸辛雜志金泰和四年六月磁州¶
武安縣南皷山北石聖臺鳯皇見鳯從東南來衆鳥周¶
圍之大者近内小者在外以萬計地在屯區村村民懼¶
為官司所擾謀逐去之驅牛數十頭擊柝從之牛未至¶
二里即有鷙鳥振翼而起翼長丈餘下擊二水牯肉盡¶
見骨水牯即死於是衆始報官鳯凰高丈餘尾作鯉狀¶
<pb:KR3k0061_WYG_077-10b>¶
而色殷九子差小翼其傍鳯為日景所照則有二大鳥¶
更迭盤旋庇&KR0315;之至日入則下留三日乃從西北摩空¶
而上縣中三日無鳥雀鳯去後人視其處有鯉魚重五¶
六十斤者食餘尚有數頭臺旁禽鳥糞兩溝皆滿小禽¶
不敢飛動餓死者不可勝計¶
鳯事　淮南子南方有鳥名為鳯天為生食其𣗳名瓊¶
枝以璆琳琅玕為實天又為生離珠一人三頭遞卧遞¶
起以飼琅玕也　括地圖蕭孟虧人首鳥身其先為虞¶
<pb:KR3k0061_WYG_077-11a>¶
氏馴百禽夏后氏之末民始食卵孟虧去之鳯凰隨焉¶
止於丹山去九疑萬八千里此山多竹長千仞鳯凰食¶
竹實孟虧食木實　十洲記上仙之家以鳯喙麟角合¶
煎作膠能屬連弓弩弦　山海經軒丘鳯卵民食之¶
漢武内傳西王母曰仙之上藥有九色鳯頸次藥有蒙¶
山白鳯之肉　爾雅翼南恩州北甘山壁立千仞有瀑¶
水飛下猿狖不能至鳯皇巢其上彼人呼為鳯皇山所¶
食亦蟲魚遇大風雨或飄墮其雛小者猶如鶴而足差¶
<pb:KR3k0061_WYG_077-11b>¶
短南人截取其觜謂之鳯皇杯　拾遺記周昭王以青¶
鳯之毛為裘至厲王末罪有陷大辟者以青鳯毛贖罪¶
免死片毛則准千金　陸游南唐書徐知諤知潤州好¶
奇寶怪物所蓄不可計有蜀估持鳯首至自言得之徼¶
外蠻夷狀如雄雞廣五寸冠上正平可用為枕朱冠金¶
喙文彩煥爛如生人咸異之　文海披抄華隂有鳯居¶
山一名龍骨云唐開元中有鳯逐二龍至此龍墮地化¶
清泉二道鳯憤而死其一龍被鳯爪傷流血泉色遂赤¶
<pb:KR3k0061_WYG_077-12a>¶
鳯死時山之僧以石函&KR0287;其骨於山巔壘磚為塔覆之¶
因以名山景泰癸酉鄉民因築城盡取塔磚石函始露¶
上有刻字景祐四年重修啟函鳯脛骨長二尺圍可六¶
寸股骨長一尺五寸圍如脛骨其潔如玉語云鳯喜食¶
龍腦故龍畏之　洞𤣥本行經西方衛羅國王有女字¶
曰配瑛與鳯共處於是靈鳯常以羽翼扇女面後十二¶
年中女忽有胎王意怪之因斬鳯頭埋著長林丘中後¶
生女名曰皇妃王女思靈鳯之遊好駕而臨之長林丘¶
<pb:KR3k0061_WYG_077-12b>¶
中歌曰杳杳靈鳯綿綿長歸悠悠我思永與願違萬刦¶
無期何時來飛是鳯鬱然而生抱女俱飛逕入雲中¶
張華禽經注鳯死曰靡¶
鳯𩔖　人鏡經凡五方之鳥皆似鳯而非也東方發明¶
全身總青西方鷫鸘全身總白南方焦明全身總赤北¶
方幽昌亦曰退居全身總黑中央鳥名玉雀亦曰鳯皇¶
全身總黄　樂叶圖徴五鳯皆五色為瑞者一為孽者¶
四其四皆以鳯竝為妖一曰鷫鸘鳩喙圓目身義戴信¶
<pb:KR3k0061_WYG_077-13a>¶
嬰禮膺仁負智至則役之感也二曰發明鳥喙大翼大¶
頸身仁戴智嬰義膺信負禮至則喪之感也三曰焦明¶
長喙疏翼圓尾身義戴信嬰仁膺智負禮至則水之感¶
也四曰幽昌兌目小頭大身細足脛若鱗葉身智戴信¶
負禮鷹仁至則旱之感也　禽經青鳯謂之鶡赤鳯謂¶
之鶉黄鳯謂之焉白鳯謂之鷫紫鳯謂之鷟張華注鳯¶
之小者曰鸑鷟五彩之文三嵗始備也鷫鸘鳥名其羽¶
可為裘以辟寒鷫鸘飛則隕霜　爾雅翼鷫鷞似雁長¶
<pb:KR3k0061_WYG_077-13b>¶
頸緑色皮可為裘　嫏嬛記南方有比翼鳯飛止飲啄¶
不相分離雄曰野君雌曰觀諱總名曰長離言常相離¶
著也此鳥能通宿命死而復生必在一處紂時集於長桐¶
之上人以為雙頭鳥不祥及文武興始悟曰此竝興¶
之瑞也　海録碎事軒渠國多九色鳥青口緑頸紫翼¶
紅膺丹足紺頂碧身緗背𤣥尾亦名錦鳯常從弱水西¶
來或云西王母之禽也　燉煌新録虜蘇割剌荅魯之¶
右大渾中高百尋然無草木石皆赩山産椒椒大如彈¶
<pb:KR3k0061_WYG_077-14a>¶
丸然之香徹數里每然椒則有鳥自雲際蹁躚五色名¶
赭爾鳥蓋鳯皇種也　桂海虞衡志烏鳯如喜雀色紺¶
碧頸毛𩔖雄雞鬃頭有冠尾垂二弱骨各長一尺四五¶
寸其杪始有毛羽一簇冠尾絶異大畧如鳯鳴聲清越¶
如笙簫然度曲妙合宫商又能為百蟲之音生桂海左¶
右兩江峝中　華夷鳥獸考山鳯凰狀如鵞雁嘴如鳯¶
巢兩江深林中伏卵時雄者以木枝雜桃膠封其雌於¶
巢獨留一竅雄飛求食以飼之子成即發封不成則窒¶
<pb:KR3k0061_WYG_077-14b>¶
竅殺之　鳥獸續考山鳯喙首如鶴項足率七八尺翅¶
翮過之能吞衆鳥敵人而啄其腦若刀斧然子大如椰¶
甌近時暹羅哪噠挾一以餉盤撿悦之倩巧匠裁為酤¶
瓴市井誇謂僅見也¶
附　拾遺記周靈王二十三年渠胥國獻虎魄鳯凰高¶
六尺　續齊諧記宣帝以皁蓋車一乗賜霍光悉以金¶
鉸具至夜車轄上鳯皇輙亡去莫知所之至曉乃還後¶
南郡黄君仲北山羅鳥得鳯皇入手即化成紫金毛羽¶
<pb:KR3k0061_WYG_077-15a>¶
冠翅宛然具足可長尺餘詣闕上之帝置承露盤上俄¶
而飛去使尋之直入光家止車轄上　鄴中記鳯陽門¶
五層樓安金鳯皇二頭石虎將衰一頭飛入漳河㑹晴¶
日見於水中一頭以鐵釘足今存　魏畧文帝欲受禪¶
郡國奏鳯凰十三見明帝鑄銅鳯凰方五丈餘置殿前¶
　武后紀武后造明堂上為圓葢施鐵鳯高一丈餙以¶
黄金　鄴中記石季龍與皇后在觀上有詔書五色紙¶
著鳯凰口中既銜詔待人放數百丈緋繩鹿盧&KR0158;轉鳯¶
<pb:KR3k0061_WYG_077-15b>¶
凰飛下鳯以木作之五色畫之咮脚皆用金　宋書王¶
僧綽採蠟燭珠為鳯凰¶
　　　鸞¶
師曠禽經鸞瑞鳥張華注鸞者鳯鳥之亞始生𩔖鳯乆¶
則五彩變易故字從變省　瑞應圖鸞鳥者赤神之精¶
鳯皇之佐雞身赤色亦被五彩鳴中五音肅肅雍雍喜¶
則鳴舞人君進退有度親疎有序則至又心識鐘律律¶
調則至鳴舞以和之　山海經女牀山有鳥如翟曰鸞¶
<pb:KR3k0061_WYG_077-16a>¶
見則天下寧　詩含神霧德化充塞照潤八𡨕則鸞臻¶
也　唐六典鸞為大瑞　抱朴子崑崙圖云鸞鳥似鳯¶
而白纓聞樂則蹈節而舞至則國安樂其雌曰和　埤¶
雅青鳯為鸞雌曰和雄曰鸞　禽經鸞一曰雞趣首翼¶
赤曰丹鳯青曰羽翔白曰化翼𤣥曰隂翥黄曰土符¶
禮斗威儀天下太平安寧則見其音如鈴巒巒然也周¶
之文物大備法車之上綴以大鈴如鸞之聲也後改為¶
鑾　埤雅當上古時鸞輿順動此鳥輙集車上雄鳴於¶
<pb:KR3k0061_WYG_077-16b>¶
前雌應於後後世不能致作和鸞以象之因謂之鸞仗¶
　山海經軒轅之國清沃之野鸞鳥自歌　拾遺記堯¶
在位七十年有鸞雛嵗嵗來集　三輔决録注光武時¶
卒繕治春秋䜟緯𨼆居華隂有大鳥高五尺雞頭燕頷¶
蛇頸魚尾五色備舉而多青棲繕槐木旬日不去𢎞農¶
太守以聞詔問百僚咸以為鳯太史令蔡衡對曰凡象¶
鳯者五多赤色者鳯多青色者鸞多黄色者鵷多紫色¶
者鷟多白色者鵠今此鳥多青乃鸞非鳯也　東觀漢¶
<pb:KR3k0061_WYG_077-17a>¶
記章帝時王阜為重泉令鸞止學舘阜使&KR0122;公沙疊為¶
張雅樂舉足垂翅應樂聲而飛舞　龍城録八月望日¶
唐明皇遊月宫見素娥皆皓衣乗白鸞舞於大桂下¶
通典軒渠國多九色鳥其青多紅少者謂之繡鸞常從¶
弱水西來或云是西王母之禽也　白六帖孤鸞見鏡¶
覩其影謂為雌必悲鳴而舞　范泰鸞鳥詩序罽賓國¶
王𫉬一鸞欲其鳴而不能致乃飾以金樊享以珍羞對¶
之愈戚三年不鳴夫人曰嘗聞鸞見𩔖則鳴乃懸鏡照¶
<pb:KR3k0061_WYG_077-17b>¶
之鸞覩影悲鳴中宵一奮而絶　禽經注鸞死曰吪禽¶
鳥啄土以瘞藏之　漢武内傳西王母曰神仙次藥有¶
靈丘蒼鸞　埤雅鸞血作膠可以續弓弩琴瑟之弦或¶
曰鸞鳯之亞也鸞善&KR0084;鳯善舞¶
　　　鵬¶
莊子逍遙篇北溟有魚其名為鯤化而為鳥其名為鵬¶
鵬之背不知其幾千里也怒而飛其翼若垂天之雲是¶
鳥也海運則將徙於南溟水擊三千里搏扶揺而上者¶
<pb:KR3k0061_WYG_077-18a>¶
九萬里　幽明録楚文王好獵有人獻一鷹王見其殊¶
常故為獵於雲夢毛羣羽族争噬共搏此鷹瞪目遠瞻¶
雲際俄有一物鮮白不辨其鷹便竦羽而升矗若飛電¶
須臾羽墮如雪血下如雨有大鳥墮地度其羽翅廣數¶
十里時有博物君子曰此大鵬雛也　天中記崑崙層¶
期國出大鵬飛則蔽日能食駱駝人拾得其翅裁為水¶
桶　説文朋鳥朋及鵬皆古文鳯字也鵬鳥象形鳯飛¶
羣鳥從以萬數故以鵬為朋黨字　格物總論鵬大鳥¶
<pb:KR3k0061_WYG_077-18b>¶
也經書未聞有言鵬者而言鵬特自南華始文人才士¶
未聞有讚鵬者而讚鵬特自阮修始¶
　　　孔雀¶
格物總論孔雀文禽廣益諸州所産高四五尺許不減¶
於鶴　紀聞羅州山中多孔雀羣飛者數十為偶雌者¶
尾短無金翠雄者生三年有小尾五年成大尾始春而¶
生三四月後復凋與花蕚相榮衰然自喜其尾而甚妬¶
凡欲山棲必先擇有置尾之地然後止焉南人生捕者¶
<pb:KR3k0061_WYG_077-19a>¶
候甚雨往擒之尾霑雨重不能高翔人雖至且愛其尾¶
恐人所傷不復騫翔也雖馴養頗久見美婦人好衣裳¶
與童子綵服者必逐而啄之芳時媚景聞管絃笙歌必¶
舒張翅尾盼睇而舞若有意焉山谷夷民烹而食之味¶
如鵞觧百毒人食其肉後飲藥不能愈病其血與其首¶
觧大毒南人得其卵使雞伏之即成其脚稍屈其鳴若¶
曰都䕶土人取其尾者持刀於叢篁可隐之處自蔽伺¶
過急斷其尾若不即斷廻首一顧金翠無復光彩　異¶
<pb:KR3k0061_WYG_077-19b>¶
物志孔雀自背及尾皆作圓文五色頭戴三毛長寸以¶
為冠足有距迎晨則鳴相和　博物志孔雀尾多變色¶
或紅或黄喻如雲霞其色無定　酉陽雜俎孔雀尾端¶
一寸名珠毛　僧一阿含經孔雀有九德一顔貌端正¶
二音聲清徹三行步庠序四知時而行五飲食知節六¶
常念知足七不分散八少媱九知反覆佛以此喻比丘¶
之行儀也　西域傳罽賔國出孔雀　續漢書西南夷¶
曰滇池出孔雀又曰西域條支國出孔雀　華陽國志¶
<pb:KR3k0061_WYG_077-20a>¶
雲南郡出孔雀常以二月來翔月餘而去　周書成王¶
時西方人獻孔雀　晉公卿贊世祖時西域獻孔雀觧¶
人語彈指應聲起舞　宋書孝武帝大明五年新昌軍¶
獻白色孔雀　北史龜兹南土多孔雀羣飛山谷間人¶
取而食之孶乳如雞鶩其王家恒有千餘隻　博物志¶
孔雀不匹偶但以音影相接便有孕亦與蛇偶又云因¶
雷聲而孕又云&KR3145;鳴上風雌鳴下風而孕　紀聞盧肇¶
住在京南海見從事王軒有孔雀一日一奴告曰蛇盤¶
<pb:KR3k0061_WYG_077-20b>¶
孔雀且毒死矣軒令救之其走卒笑而不救軒怒卒云¶
蛇與孔雀偶耳　交州異物志孔雀人拍其尾則舞¶
酉陽雜俎李衛公言孔雀辟惡　衍義孔雀不可入目¶
昏翳人眼亦不可不知　鹽鐵論南越以孔雀珥門户¶
　魏文帝詔前于闐王山習所上孔雀尾萬枚五色文¶
彩以為金根車葢遥望曜人眼　齊書文惠太子織孔¶
雀毛為裘　墨荘漫録孔雀毛著龍腦則相綴禁中以¶
翠尾作帚掃龍腦　嶺表録異交阯國多養孔雀採金¶
<pb:KR3k0061_WYG_077-21a>¶
翠毛羽為扇　南蠻盤盤傳盤盤以孔雀羽餙纛　嶺¶
表録異交阯郡人多養孔雀或遺人以充口腹或殺之¶
以為脯腊人又養其雛為媒旁施網罟捕野孔雀伺其¶
飛下則牽網横掩之採其金翠毛裝為扇拂或全株生¶
截其尾以為方物云生取則金翠之色不減耳　潛&KR0192;¶
𩔖書李昉名孔雀曰南容一名孔都䕶一名文禽　事¶
物紺珠摩由邏番稱孔雀¶
　　　鶴(附鵠/)¶
<pb:KR3k0061_WYG_077-21b>¶
浮丘伯相鶴經鶴者陽鳥也而遊於隂因金氣依火精¶
以自養金數九火數七故禀其純陽也生二年子毛落而¶
黒毛易三年頂赤而羽翮具七年小變而飛薄雲漢¶
復七年聲應節而晝夜十二時鳴鳴則中律百六十年¶
大變而不食生物故大毛落而茸毛生乃潔白如雪故¶
泥水不能汙或即純黒而淄盡成膏矣復百六十年變¶
止而雌雄相視目睛不轉則有孕千六百年形定飲而¶
不食與鸞鳯同羣胎化而産為仙人之騏𩦸矣夫聲聞¶
<pb:KR3k0061_WYG_077-22a>¶
於天故頂赤食於水故喙長軒於前故後趾短棲於陸¶
故足高而尾凋翔於雲故毛豐而肉疎且大喉以吐故¶
修頸以納新故天壽不可量所以體無青黄二色者土¶
木之氣内養故不表於外也是以行必依洲嶼止不集¶
林木葢羽族之清崇者也其相曰瘦頭朱頂則冲霄露¶
眼黑睛則視逺隆鼻短喙則少瞑䯓頰&KR2798;耳則知時長¶
頸竦身則能鳴鴻翎鵠膺則體輕鳯翼雀尾則善飛龜¶
背鼈腹則伏産軒前垂後則㑹舞高脛粗節則足力洪¶
<pb:KR3k0061_WYG_077-22b>¶
髀纎指則好翹聖人在位則與鳯皇翔於郊甸(按此經/浮丘伯)¶
(授之王子晉崔文子學道于子晉得其文藏/嵩山石室淮南八公采藥得之逐傳於代)　古今注¶
鶴千嵗則變蒼又千嵗則變黑所謂𤣥鶴也　詩疏鶴¶
形狀大如鵞長三尺脚青黑高三尺餘赤頂赤目喙長¶
四寸餘多純白亦有蒼色蒼色者人謂之赤頰常夜半¶
鳴淮南子亦云雞知將旦鶴知夜半其鳴高亮聞八九¶
里雌者聲差下今呉人園囿中及士大夫家皆養之雞¶
鳴時亦鳴　鶴譜鶴以揚州吕四塲者為佳其聲較他¶
<pb:KR3k0061_WYG_077-23a>¶
産者更覺清亮舉止聳秀别有一番莊雅之態别鶴踁¶
黑魚鱗紋吕四産者緑色龜紋相傳為吕仙遺種　墨¶
客揮犀平凉西有崆峒山乃廣成修道之所山之絶壁¶
有石穴謂之皁鶴洞鶴頂如丹毛羽皆黑日照之金色¶
燦然故其上有金衣亭　五雜組朱子詩傳鶴身白頸¶
黑尾然鶴之黑者非尾也乃兩翅之下翅歛則傅於後¶
似尾耳　戒菴漫筆鶴初生雄者眼旁别有紅㸃　酉¶
陽雜俎鶴左右脚裏第一指名兵爪抱朴子千嵗之¶
<pb:KR3k0061_WYG_077-23b>¶
鶴能登木色純白腦盡成骨其末千嵗者終不集𣗳也¶
　春秋繁露鶴知夜半注鶴水鳥也夜半水位感其生¶
氣則益喜鳴　風土記鳴鶴戒露此鳥性警至八月露¶
降流於草葉上滴滴有聲則高鳴相警徙所宿處慮有¶
變害也　遯齋閒覽鶴能巫步禁蛇故食蛇　内典鶴¶
影生　禽經鶴以聲交而孕注雄鳴上風雌承下風則¶
孕　埤雅雌雄相隨如道士步斗履其迹而孕又曰以¶
聲交而孕　劉賓客嘉話録人言鶴胎生所以賦云胎¶
<pb:KR3k0061_WYG_077-24a>¶
化仙禽也　唐詩記事陳標曰鶴與鸕鷀皆胎化而人¶
以鶴為仙禽葢鶴難見而鸕鷀易見貴耳而賤目也¶
墨客揮犀劉淵材迂濶好怪嘗蓄兩鶴客至誇曰此仙¶
禽也凡禽卵生此禽胎生語未畢園丁報曰鶴夜生一¶
卵淵材呵曰敢謗鶴邪未幾鶴展頸伏地復誕一卵淵¶
材歎曰鶴亦敗道吾乃為劉禹鍚嘉話所誤　談𫟍秀¶
州華亭鶴胎生者真鶴也形體𦂳小不食魚蝦惟食稻¶
梁人餧以飯則食之其體大好食魚蝦啄蛇䑕者鸛合¶
<pb:KR3k0061_WYG_077-24b>¶
所生乃卵生也食稻梁者雖甚馴熟久須飛去唯食魚¶
鰕者不能去耳　林洪山家清事鶴不難相人必清於¶
鶴而後可以相鶴矣夫頂丹頸碧毛羽瑩潔頸纎而修¶
身聳而正足癯而節高頗𩔖不食烟火人廼可謂之鶴¶
望之如鴈鶩鵞鸛然斯為下矣養以屋必近水竹給以¶
料必備魚稻蓄以籠飼以熟食則塵濁而乏精采豈鶴¶
俗也人俗之耳欲教以舞俟其餒而寘食於闊逺處拊¶
掌誘之則奮翼而唳若舞狀久則聞拊掌而必起　鳥¶
<pb:KR3k0061_WYG_077-25a>¶
獸續考海鶴大者修項五尺許翅足稱是吞常鳥如餤¶
魚鱔成化間有至漳州者漳人射殺之復有以頂貨者¶
𩔖淘河而鋭咮雄大雌乃畧小晝啄於海暮宿巖谷間¶
島夷豫以小鏢付&KR0008;月夕則伏於鶴常宿所擇其大者¶
而刺之平旦有𫉬五六頭者島夷乃剥其頂售於舶估¶
比至閩廣價等金玉　四夷傳大食弼琶羅國出駱駝¶
鶴長六七尺能飛不甚高食雜物并火或燒赤熱銅食¶
之生卵如椰子　穆天子傳至于巨蒐氏巨蒐之人乃¶
<pb:KR3k0061_WYG_077-25b>¶
獻白鶴之血以飲天子　漢書王莽以鶴髓漬榖種¶
物𩔖相感志鶴糞若汙滴石上石則化為塵粉然　活¶
㓜金書鶴卵煮一枚與小兒食預解痘毒多者令少少¶
者不出¶
鶴名　禽經注露禽鶴也露下則鶴鳴也鶴之馴養於¶
家庭者飲露則飛去　秘閣閒談池州道士趙自然常¶
為詩曰丹歌時引舞或問何名丹歌曰鶴也　潛&KR0192;𩔖¶
書汲冢書目鶴曰隂羽以其愛隂而惡陽也故易曰鳴¶
<pb:KR3k0061_WYG_077-26a>¶
鶴在隂　思𤣥賦過九臯之介鳥注介鳥者鶴也　詞¶
林海錯宋李昉畜五禽以鶴為仙客　清異録武宗為¶
頴王時邸園畜禽獸之可人者以繪十玩謂鶴為九臯¶
處士　佩楚軒客談潘昉字庭堅號紫崖有鶴字紫卿¶
　内觀日疏晁采有鶴名素素題詩繫足以寄其夫¶
茅君傳好道者入廟或見一白鶴入帳中鶴者皆是九¶
轉還丹之使¶
鶴事　左傳衛懿公好鶴鶴有乗軒者　瑞應圖晉平¶
<pb:KR3k0061_WYG_077-26b>¶
公皷琴有𤣥鶴二八而下銜明珠舞於庭一鶴失珠覓¶
得而走師曠掩口而笑　異𫟍大興二年冬大雪南州¶
人見二白鶴語於橋下曰今兹寒不減堯崩年也於是¶
飛去　張氏家傳張禧字彦祥除燉煌令常有鶴負矢¶
集禧庭以甘草湯洗之傅藥留養十餘日瘡愈飛去月¶
餘銜赤玉珠二枚置禧㕔前　搜神記噲參行遇𤣥鶴¶
被傷乃收養之放去至一夜雌雄皆銜明珠以報參其¶
珠鬻數萬緡參家遂富　渚宫故事湘東王修竹林堂¶
<pb:KR3k0061_WYG_077-27a>¶
新陽太守鄭裒進雌鶴於堂其雄者尚在裒宅霜天月¶
下無日不鳴商旅江津聞者墮淚時有野鶴飛赴堂中¶
驅之不去即其雄也交頸舞翼聞奏鐘磬翻然共舞宛¶
轉低昻妙契絃節　廣五行記煬帝造儀衛課州縣送¶
羽毛堪氅衣之用者殆無遺𩔖烏程有鶴巢𣗳高百尺¶
伐其𣗳鶴恐傷子自拔氅毛投於地　記事珠衛濟川¶
養六鶴日以粥飯啖之三年識字濟川檢書皆使鶴銜¶
取之無差　逸史李衛公遊嵩山見鶴呻吟曰我鳥仙¶
<pb:KR3k0061_WYG_077-27b>¶
為樵者傷脚得人血則愈李公觧衣即刺血鶴曰世間¶
人至少公且未是乃令拔眼&KR0703;毛持往來都下但映眼¶
照之即知矣李公中路自視乃馬頭也至東洛所遇非¶
少悉非全人皆犬彘驢馬之𩔖惟一老翁是人李公言¶
病鶴之意老翁笑下驢宣臂刺血李公得之以塗鶴即¶
愈鶴謝曰公即為明時宰相復當上昇相見非遥慎無¶
&KR0520;惰李公謝鶴遂冲天而去　永嘉郡記青田有雙白¶
鶴年年生伏子長大便去惟餘父母一雙在耳精白可¶
<pb:KR3k0061_WYG_077-28a>¶
愛皆云神人所養　朝鮮志知異山中有青鶴洞惟青¶
鶴棲息其中　王韶之神鏡記榮陽郡西有蘭巖山常¶
有雙鶴素羽皦然日夕偶形翔集傳云昔夫婦俱隐此¶
山年數百嵗化成此鶴忽一旦一鶴為人所害其一鶴¶
嵗常哀鳴至今響動巖谷莫知年嵗　述異記天姥山¶
南峯昔魯班刻木為鶴一飛七百里後放於北山西峯¶
上漢武帝使人徃取之遂飛上南峯徃徃天將雨則奮¶
翅動揺若將飛奮¶
<pb:KR3k0061_WYG_077-28b>¶
鵠　述異記鵠生百年而紅五百年而黄又五百年而¶
蒼又五百年為白壽三千嵗矣　莊子鵠不浴而白自¶
然也埤雅鵠善步　瑞應圖𤣥鵠王者知音樂之節¶
則至黄帝習樂崑崙以舞衆神𤣥鵠翔其右　南越志¶
開寧縣多晨鵠　載記石虎時揚州獻黄鵠雛五泛之¶
於𤣥武池頸長一丈聲聞十餘里　神異經西海之外¶
有鵠國男女皆長七寸為人自然有禮好經編跪拜夀三¶
百嵗人行如飛日千里百物不敢犯之惟畏海鵠鵠過¶
<pb:KR3k0061_WYG_077-29a>¶
吞之亦壽三百嵗人在鵠腹中不死而鵠一舉千里¶
爾雅翼鵠即是鶴音之轉後人以鵠名頗著謂鶴之外¶
别有所謂鵠故埤雅既有鶴又有鵠¶
　　　錦雞¶
禽經首有彩毛曰山雞注山雉長尾尤珍䕶之林木之¶
森鬱者不入恐觸其尾也雨則避於巖石之下恐濡濕¶
也久雨亦不出而求食死者甚衆　禽經腹有采文曰¶
錦雞注狀如鳩鴿膺前五色如孔雀羽出南詔越山中¶
<pb:KR3k0061_WYG_077-29b>¶
嵗採捕之為王者冠服之飾　山海經鷩雉一名山雞¶
養之禳火災　格物總論山雞一名錦雞　南越志曽¶
成縣多鵕䴊鵕䴊山雞也利距善鬭世以家雞鬭之則¶
可擒也光色鮮明五采炫燿　顔師古漢書注鵔鸃&KR0034;¶
鳥也似山雞而小冠背上黄腹下赤項緑色其尾毛紅¶
赤光彩鮮明今俗呼為山雞其實非也　博物志山雞¶
有美毛自愛其毛終日映水目眩則溺　藻林&KR2599;蛦即¶
山雞也&KR2599;蛦山棲　異𫟍魏武帝時南方獻山雞帝欲¶
<pb:KR3k0061_WYG_077-30a>¶
其鳴舞而無由公子蒼舒令以大鏡著其前雞鑑形而¶
舞不知止遂至死韋仲將為之賦　異𫟍平原太守劉¶
邠取山雞毛置器中使輅筮之輅曰高岳巖巖有鳥朱¶
身羽翼𤣥黄鳴不失晨此山雞毛也　裴景仁苻秦書¶
苻健皇始四年冬山雞來入人家棲宿養子而去羣聚¶
傍渭水而游翔與家雞無異¶
　　　吐綬雞¶
倦逰雜録巴峽中有吐綬雞以其羽毛有白圓㸃又名¶
<pb:KR3k0061_WYG_077-30b>¶
真珠雞嗉藏肉綬長闊數寸紅碧相間極煥爛須遇晴¶
日則向陽擺之頂首先出兩角肉亦二寸許然後徐舒¶
其綬踰時悉歛於嗉下披其毛不復見或有死者割其¶
頸臆間亦無所見　鳥獸續考綬雞生而反哺亦名孝¶
雉毎至春夏之交景氣和暖頷下出綬帶方尺餘紅碧¶
鮮然頭有翠角雙立良久悉歛於嗉下苕溪漁隐曰廣¶
右閩中亦有吐綬雞余在二處見人多養之不獨巴峽¶
中有也　埤雅綬鳥一名鷊亦或謂之吐綬咽下有囊¶
<pb:KR3k0061_WYG_077-31a>¶
如小綬五色彪炳吐有時風不吐雨不吐有驚懼之虞¶
亦不吐一名避株食之甚美詩謂之㫖鷊以此或剖其¶
嗉不復有綬綵矣　禽經頸有綵囊曰避株注雉屬出¶
華嶽及盛山中晴暘則頸出彩色作囊遇𣗳木則避之¶
故曰避株古今注吐綬鳥一名功曹今俗謂之錦囊¶
　楊慎外集吐綬鳥謂之錦帶功曹　酉陽雜俎魚復¶
縣南山有鳥大如鴝鵒羽色多黑雜以黄白頭頰似雉¶
有時吐物長數寸丹采彪炳形色𩔖綬因名為吐綬鳥¶
<pb:KR3k0061_WYG_077-31b>¶
又食必蓄嗉臆前大如斗慮觸其嗉行毎逺草木故一¶
名避株鳥　六書故埤雅言鷊之大僅如鸜鵒而臆乃¶
大如斗亦不察矣野人有饋於錦囊者大如鷄&KR1984;下有¶
錦囊鳴則囊見　通志昆蟲畧爾雅曰鶾天雞鶾音汗¶
逸周書曰蜀人獻文鶾文鶾者若翬雉按今有吐錦雞¶
蓋雉𩔖唯蜀中有之仰日吐錦甚有文彩　王氏博古¶
辨古玉多刻天雞紋其尾翅輪如鴛鴦¶
　　　雉¶
<pb:KR3k0061_WYG_077-32a>¶
總論　周易離為雉　春秋運斗樞璣星散為雉　禽¶
經雉介鳥也　爾雅雉絶有力奮注最健鬬　大戴禮¶
雉震呴震也者鳴也呴也者鼓其翼也正月必雷雷不¶
必聞惟雉為必聞之何以謂之雷則雉震呴相識以雷¶
　洪範五行傳正月雷㣲而雉雊雷通氣也　蔡邕月¶
令雷在地中雉性精剛故獨知之應而鳴也　禽經澤¶
雉啼而麥齊注澤雉如商庚春季之月始鳴麥平隴也¶
　爾雅翼澤雉十步一啄百步一飲因地之墳衍以為¶
<pb:KR3k0061_WYG_077-32b>¶
疆界分而䕶之不相侵越一界之内要以一雄為主餘¶
者雖衆莫敢鳴雊　蟫史易曰離為雉離火也其體文¶
明性復炎悍故為雉禮記曰雉性剛而守節周禮云大¶
夫執雁士執雉雉取其有文采而守介也陸佃曰雉死¶
耿介妒壟䕶疆善鬬雖飛不越分界埤雅雉飛若矢¶
一徃而墮雉雞𩔖也不能逺飛崇不過丈修不過三丈¶
故雉高一丈長三丈也　化書雉不再合信也　草木¶
子雉善聽　舊唐書楊烱冕服議華蟲者雉身&KR0013;五彩¶
<pb:KR3k0061_WYG_077-33a>¶
象聖人體兼文明也　古今注商高宗有雉雊之徴章服¶
多用翟故有雉尾扇中和集商人置雉尾於舟中¶
之檣以候隂晴天當晴則尾直竪天將雨則尾下垂¶
𤣥覽銀得雉糞則枯　西京雜記茂陵文固陽本瑯琊¶
人善馴野雞為媒用以射雉　白六帖媒翳者少養雉¶
子至長狎人能招野雉因名曰媒翳朝野僉載雉被¶
鷹傷以地黄葉帖之　晉書武庫封閑甚宻其中忽聞¶
雉雊張華曰此必蛇化也開視之雉側有蛇蜕焉　陸¶
<pb:KR3k0061_WYG_077-33b>¶
禋續水經正月蛇與雉交生卵遇雷即入土數丈成蛇¶
形二三百年能升騰不入土但為雉　通志江淮中獸¶
名能能蛇之精冬化為雉春復為蛇今呉中不食雉毒¶
故也　禮記月令曰孟冬雉入大水為蜃　搜神記千¶
嵗之雉入海為蜃¶
名號　夏書羽畎夏翟注羽畎羽山之谷也夏翟雉名¶
　書日月星辰山龍華蟲注華蟲鷩雉也　曲禮凡祭¶
宗廟之禮雉曰疏趾注雉肥則足開張　漢書注吕后¶
<pb:KR3k0061_WYG_077-34a>¶
名雉改曰野雞　山堂肆考雉性不處下濕故一名原¶
禽　清異録錦雞一名九苞奴謂其有文無德真鳯皇¶
之奴𨽻¶
詳𩔖　爾雅伊洛而南素質五彩皆備成章曰翬注翬¶
亦雉屬言其毛色光鮮　禽經五采備曰翬亦曰夏翟¶
注雉尾至夏則光鮮也　博物志翟雉長尾雨雪降惜¶
其尾棲𣗳杪不敢下食徃徃餓死　爾雅鷂雉江淮而¶
南青質五彩皆備成章曰鷂注即鷂雉也　禽經朱黄¶
<pb:KR3k0061_WYG_077-34b>¶
曰鷩雉埤雅鷩似山鷄而小冠背毛黄項上緑色鮮¶
明胷腹洞赤西山經所謂赤鷩可以禦火者也賦性悍¶
戾憨害飛走如風之猋故潘岳云山鷩悍害猋迅已甚¶
也盖其耿介甚於他雉故周官三公服鷩冕與王后三¶
翟之服異也　爾雅鳪(音/卜)雉注黄色鳴自呼　禽經白¶
曰雗雉　爾雅雗雉鵫雉注今白鵫也江東呼白&KR0008;亦¶
名曰雉　史記周公居攝越裳氏重譯獻白雉　典畧¶
白雉熊宗之精出於孟山　唐六典中瑞白雉雉白首¶
<pb:KR3k0061_WYG_077-35a>¶
　抱朴子白雉有種南越尤多按地域圖今之九德則¶
古之越裳也葢白雉之所出周成王所以為瑞者貴其¶
所自來之逺明其德化所被之廣非謂此為奇也　禽¶
經𤣥曰海雉注羽色純黑亦善鬬生海中山島上　爾¶
雅鷮雉注即鷮鷄也長尾走且鳴　詩疏鷮㣲小於翟¶
也走而且鳴曰鷮其尾長肉甚美故林慮山下人語曰¶
四足之美有熊兩足之美有鷮埤雅薛宗曰雉之健¶
者為鷮尾長六尺字説曰從喬尾長而走且鳴則其首¶
<pb:KR3k0061_WYG_077-35b>¶
尾喬如也　爾雅鸐山雉注長尾　爾雅南方曰&KR1319;東¶
方曰鶅北方曰鵗西方曰鷷注説四方雉之名　賈達¶
左注西方曰鷷雉攻木之工也東方曰&KR0008;雉塼埴之工¶
也南方曰翟雉攻金之工也北方曰鵗雉攻皮之工也¶
伊洛而南曰翬雉設五色之工也　爾雅疏㓂雉一名¶
鵽鳩大如鴿似雌雉䑕脚無後趾岐尾為鳥憨急羣飛¶
出北方沙漠地¶
　格致鏡原卷七十七¶
