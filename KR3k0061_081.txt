# -*- mode: mandoku-view; -*-
#+TITLE: 格致鏡原
#+DATE: 2015-08-24 23:36:23.753071
#+PROPERTY: ID KR3k0061
#+PROPERTY: BASEEDITION WYG    
#+PROPERTY: JUAN 卷八十一
<pb:KR3k0061_WYG_081-1a>¶
欽定四庫全書¶
　格致鏡原卷八十一　　　大學士陳元龍撰¶
　　鳥𩔖(五/)¶
　　　鶬鴰¶
本草鶬鴰一名鬼車一名車載板一名九頭鳥晦暝則¶
飛鳴能入人室収人魂氣俗云十首一被犬噬今猶帶¶
血血滴人家必凶聞其鳴必捩犬應之以其畏犬也¶
唐韻注鶬鴰一身九頭九尾逆毛一名鴰辰一名錯落¶
<pb:KR3k0061_WYG_081-1b>¶
　白澤圖蒼鸆九首　明崇儼厭勝書鬼車九首妖怪¶
之魁凡所遭觸滅身破家故一名九羅(一作九/閻羅)其掌之¶
曰天血使者　韓詩外傳孔子與子夏渡江見鳥而異¶
之人莫能名孔子曰鶬嘗聞河上人歌云鶬兮鴰兮逆¶
毛衰兮一身九尾長兮　田家雜占鬼車鳥即是九頭¶
蟲夜聴其聲出入以卜晴雨自北而南謂之出窠主雨¶
自南而北謂之歸窠主晴古詩云月黑夜深聞鬼車¶
楊慎外集鬼車白澤圖謂之蒼鸆帝鵠書謂之逆鶬夫¶
<pb:KR3k0061_WYG_081-2a>¶
子子夏見而歌之裴瑜注爾雅言鶬麋鴰是九頭鳥也¶
小説周公居東周惡聞此鳥命庭氏射之血其一首餘¶
猶九首按夫子鶬歌曰逆毛鶬兮一身九尾長兮只言¶
九尾不言九頭　夷堅志淳熈初李夀翁守長沙惡鬼¶
車中夜鳴噪募得之身圓如箕十脰環簇其九有頭其¶
一獨缺而鮮血㸃滴一脰各生兩翅當飛時十八翼霍¶
霍而動亦有所向不同更相爭抝用力競進而翅翮有¶
傷折者類野狐而黑觜長洛中呼為渠逸鳥　續博物¶
<pb:KR3k0061_WYG_081-2b>¶
志郝氏夜祀佛鬼車乗燭光而下翼廣丈餘九首互相¶
低昻其家呼犬持杖逐之墜一羽長三尺許廣八九寸¶
色𩔖鵞鴈　隋五行志齊孝昭即位之後有鳥止於後¶
園其色赤形似鴨而有九頭皆鳴　彚𫟍詳註皇明正¶
德末有鳥一身九頭棲林中晝夜哀鳴聞者厭之間有¶
得者重一斤四兩烹食亦無所害¶
　　　姑𫉬¶
𤣥中記姑𫉬一名天帝少女一名隐飛一名夜行遊女¶
<pb:KR3k0061_WYG_081-3a>¶
　本草姑𫉬能収人魂魄一名乳母鳥俗言産婦死所¶
化也能取人之子以為己子胷前有兩乳　荆楚嵗時¶
記姑𫉬一名鉤星衣毛為飛鳥脱毛為女人或謂左傳¶
鳥鳴於亳社周官庭氏所射正此鳥也　酉陽雜俎夜¶
行遊女一曰天帝女一名鉤星夜飛晝隐如鬼神凡人¶
飼小兒不可露小兒衣亦不可露曬毛落衣中當為鳥¶
祟或以血㸃其衣為誌　誠齋雜記陽縣地多女鳥新¶
陽男子於水次得之遂與共居生二女悉衣羽而去豫¶
<pb:KR3k0061_WYG_081-3b>¶
章間養兒不露其衣言是鳥落塵於兒衣中則令兒病¶
故亦謂之飛夜遊女¶
　　　鵂鶹¶
唐五行志鵂鶹一名訓狐　酉陽雜俎訓狐惡鳥也鳴¶
則後竅應之　爾雅疏鵅一名鵋䳢今江東呼鵂鶹為¶
鵋䳢亦謂之鴝鵅　本草鉤鵅入城城空入宅宅空怪¶
鳥也常在一處則無若聞其聲如笑者宜速去之鳥似¶
鴟有角夜飛晝伏　博物志鵂鶹一名鵄鵂晝日無所¶
<pb:KR3k0061_WYG_081-4a>¶
見夜則目至明人截爪甲棄露地此鳥夜至人家拾取¶
爪分别視之則知有吉凶凶者輙便鳴於屋上其家有¶
殃　萬畢術鵄鵂致鳥取鵄鵂折其大羽絆其兩足以¶
為媒張羅其旁鳥聚矣　合璧事𩔖鵂鶹夜飛晝藏或¶
好拾人爪甲故人除爪甲埋之户内蓋忌此也　感應¶
經或云鵂鶹食人遺爪非也蓋鵂鶹夜能拾蚤蝨耳爪¶
蚤聲相近故誤云也　埤雅釋鳥云鴟鵂怪鴟是也其¶
鳴即雨為㘥可以聚諸鳥一名隻狐晝無所見夜即飛¶
<pb:KR3k0061_WYG_081-4b>¶
噉蚊蝱莊子所謂鴟鵂夜撮蚤察毫末晝出瞋目而不¶
見丘山者　正字通鴟鵂怪鳥大如鷹黄黑斑色頭目¶
如貓有毛角兩耳晝伏夜出鳴則雌雄相喚聲如老人¶
初若呼後若笑所至多不詳一名鉤鵅蜀人呼轂轆鳥¶
楚人名為呼咵鷹皆因其聲似也或又譌鉤鵅為鬼各¶
哥又一種大如雊鵒毛色似鷂頭目亦似貓鳴則後竅¶
應之其聲連囀如休留休留故名鵂鶹江東呼車載板¶
蜀人呼春哥兒¶
<pb:KR3k0061_WYG_081-5a>¶
　　　鴟¶
春秋運斗樞玉衡星散為鴟　爾雅注茅鴟一名狂今¶
鵵鴟也似鷹而白又怪鴟即鴟鵂又土梟一名鴟　酉¶
陽雜俎相傳鶻生三子一為鴟肅宗張皇后專權毎進¶
酒常以鴟腦和酒令人久醉健忘　談𫟍鴟生三子内¶
一子則鷹也然鴟多生兩子也　酉陽雜俎世俗相傳¶
鴟不飲泉及井水唯遇雨濡翮方得水飲　廣博物志¶
鴟晝盲　因話録天寶時上皇數登勤政樓毎來鴟必¶
<pb:KR3k0061_WYG_081-5b>¶
集樓上號隨駕老鴟¶
　　　梟¶
陸璣詩疏流離梟也自闗而西謂梟為流離其子適長¶
大還食其母故張奐云鶹鷅食母許慎云梟不孝鳥是¶
也　張華禽經注梟在巢母哺之羽翼成啄母目翔去¶
也　感應經鴟梟食母眼睛乃能飛　郊祀志鴟梟羣¶
翔師古注梟土梟也　埤雅梟食母故日至捕梟磔之¶
釋鳥曰梟鴟土梟也西方之書曰如土梟等附塊為兒¶
<pb:KR3k0061_WYG_081-6a>¶
　山堂肆考梟一名鶹鷅一名鶹&KR0008;呉人呼為&KR0146;魂¶
劉晝新編炎州有鳥其名曰梟嫗伏其子百日而長羽¶
翼既成食母而飛　清異録厭勝章言梟乃天毒所産¶
見聞者必罹殃禍急向梟連唾十三口然後静坐存北¶
斗一時許可禳　張華感應𩔖從志甑瓦之契投梟自¶
止　嶺表録異北方梟人家以為怪共惡之南中晝夜¶
飛鳴與鳥鵲無異桂林人羅取生鬻之家家養使捕䑕¶
以為勝狸　格物總論梟聲惡當盛午目不見物夜則¶
<pb:KR3k0061_WYG_081-6b>¶
飛行入人家捕䑕古人重其炙肥而美　五雜組猫頭¶
鳥即梟也閩人最忌之云是城隍攝魂使者城市屋上¶
有梟夜鳴必主死喪然近山深林中亦習聞之不復驗¶
矣好事者伺其常鳴之所懸巨炮枝上以長藥線引之¶
夜然其線梟即熟視良久炮震而隕地矣此物夜拾蚤¶
虱而晝不見丘山隂賊之性即其形亦自可惡也古以¶
午日賜梟羮又標其首以木故標賊首謂之梟首¶
　　　鵩¶
<pb:KR3k0061_WYG_081-7a>¶
禽經怪鵩塞耳注江東呼為怪鳥聞之多禍人惡之掩¶
塞耳矣　西京雜記&KR0105;在長沙鵩鳥集其承塵而鳴長¶
沙俗以為鵩至人家主人當死&KR0105;因作鵩鳥賦　巴蜀¶
異物志有鳥小如雞體有文色土俗因形名之曰鵩不¶
能逺飛行不出域　山堂肆考鵩不祥鳥也能為惡聲¶
　詩疏鴞大如斑鳩緑色惡聲之鳥也入人家凶賈&KR0105;¶
所賦鵩鳥是也其肉甚美可為羮臛又可為炙漢供御¶
物各隨其時惟鴞冬夏常施之以其美故也　盛𢎞之¶
<pb:KR3k0061_WYG_081-7b>¶
荆州記巫縣有鳥如雌雞其名為鴞楚人謂之服　廣¶
志鴞楚鳩所生如驢巨虚種𩔖不孶乳也　埤雅鴞禍¶
鳥也今謂之畫烏蓋聲之誤也　本草鴞一名黄禍侯¶
聲如小兒吹竽　本草鴞目無毒吞之令人夜中見物¶
　丘光庭兼明書孔頴逹曰鴟鴞巧婦似黄雀而小其¶
喙尖如錐明曰頴逹之妄也按郭璞注爾雅云鸋鴂鴟¶
之類也魯頌曰翩彼飛鴞集於泮林毛萇傳曰鴞惡聲¶
鳥也又賈&KR0105;鵩鳥賦序曰鵩似鴞不祥鳥也又弔屈原¶
<pb:KR3k0061_WYG_081-8a>¶
賦曰鸞鳯伏竄兮鴟鴞翺翔顏師古注曰鴟鵂鶹怪鳥¶
也鴞惡聲鳥也據毛萇郭璞顔師古諸儒之説則鴟鴞¶
土梟之𩔖非巧婦矣　郭璞狍鴞贊狍鴞貪惏其目在¶
腋圖形姒鼎是謂不若¶
　　　鴆¶
廣雅鴆鳥其雄謂之運日其雌謂之隂諧　樂史寰宇¶
記鴆一名曇鳥亦曰同力鳥尾有綷文背上連錢文足¶
三趾雄者其鳴先顧　廣博物志鴆鳥一名雲白抱朴¶
<pb:KR3k0061_WYG_081-8b>¶
子云渇者恣口於雲白之酒　天中記淮南子云暉日¶
知晏隂諧知雨天晏静無雲則運日先鳴天將隂雨隂¶
諧則鳴　物𩔖相感志廣志曰鴆似鷹而大如鴞毛紫¶
黑色有毒食之殺人喙長七八寸黄赤如銅食蝮蛇及¶
橡栗蛇入口則爛屎溺著石石爛如泥屎石則變為生¶
金及雄黄其鳥有法知巨石大𣗳間有蛇虺即為禹步¶
以禁之進退俯仰有度或獨為或結羣逡巡石𣗳為之¶
崩倒取蛇虺時呼同力數十聲石起蛇出皆啄食之有¶
<pb:KR3k0061_WYG_081-9a>¶
人入山見其步法歸向其妻學之婦正織而機翻倒凡¶
鴆飲水處百鳥吸之皆死或得犀牛蘸角其中則水無¶
毒此鳥與犀二物相伏今有犀處必有鴆鴆生處必有¶
犀不然有毒氣傷物𩔖故天資之以含育萬物　晉書¶
石崇為荆州刺史得鴆鳥雛以與后軍將軍王愷而養¶
之其大如鵞喙長尺餘純食蛇虺時制鴆鳥不得過江¶
為其羽入酒中必殺人司𨽻校尉傅祇所糺詔原之燒¶
鴆於都街　遯齋閒覽蘄州黄梅山有鴆巢於山岩大¶
<pb:KR3k0061_WYG_081-9b>¶
木中巢下數十步無生草毎春生一子能飛即送出山¶
惟二雌雄獨留　楊鐵崖集鴆狀𩔖訓狐聲如擊腰鼓¶
巢木顛巢下數十步草木不生　七修類藁鴆毒鳥也¶
鵶形大如鴞毛紫緑色范成大曰聞邕州朝天鋪及山¶
深處有之亦曰如鵶大黑身赤目音如羯鼓遇蛇則鳴¶
聲邦邦然啄蛇食之秋冬之間脱羽人以銀爪拾取著¶
銀缾中否則手爛墮以之𤁋酒飲人即死也所謂鴆酒¶
今以為鶴頂紅毛非也爾雅翼曰矢石即變為雄黄今¶
<pb:KR3k0061_WYG_081-10a>¶
諸書云雄黄治蛇毒有由然也　正字通本草陶𢎞景¶
謂鴆與䲰日為二種鴆如孔雀䲰日如黑傖鷄作聲似¶
云同力江東呼同力鳥按今交廣人皆云䲰日即鴆更¶
無如孔雀者陶氏説誤¶
　　　諸鳥¶
周書蜀人以文翰文翰若臯雞注鳥之有文采者臯雞¶
冀州人謂之澤特　山海經有五采之禽有冠名曰㹥¶
鳥(爾雅云㹥夢/鳥即此也)有五彩之禽仰天(張口/嘘天)名曰鳴鳥爰有¶
<pb:KR3k0061_WYG_081-10b>¶
百樂歌儛之風有五彩之鳥飛蔽一鄉名曰翳　衝波¶
傳子路顔淵浴於洙水見五色鳥顔淵問子路曰熒熒¶
之鳥後又浴於泗水更見前鳥復問子路曰同同之鳥¶
顔回曰何一鳥而二名子路曰譬如絲絹煮之則為帛¶
染之則為皁一鳥二名不亦宜乎　異物志錦鳥文章¶
如丹地錦而&KR0872;繢采文人見其端正似錦因謂之錦鳥¶
　解酲語元世祖獵於灤河一鳥摩於青雲之表世祖¶
以矰下之形大於鶴羽皆五彩成斑有西夷人云此是¶
<pb:KR3k0061_WYG_081-11a>¶
盧隆鳥宿於西海荻草中　九國志東漢劉贇鎮彭城¶
之二年有鳥集蘇碧堂庭𣗳上黄質朱喙金目青翼紺¶
趾𤣥尾頗𩔖於鳯　異𫟍蘭陵昌慮縣郢城有華山山¶
上有井有鳥巢其中金翅黑色見則必大水　廣州記¶
金鳥色純白口與足如金其鳴自呼　嶺表録異帶箭¶
鳥鳴如野鵲翅羽黄緑間錯尾生兩岐長二尺餘直而¶
不梟唯尾梢有毛宛如箭羽因目之為帶箭鳥　太平¶
清話朱衣鳥出山西澤州形如瓦雀毛羽𩔖丹砂善鳴¶
<pb:KR3k0061_WYG_081-11b>¶
竟日不輟即古之赤鷃也　七修𩔖藁落霞乃鳥也余¶
舊嘗於内臣養户處見之形如鶯哥少大遍體緋羽螢¶
雪叢説以為飛蛾誤矣　事物紺珠我師禽出太和山¶
&KR0260;衣金喙青首紅足良夜高&KR0280;深林中鳴呼我師終夜¶
不止　九華山志雲韶部俗名音聲鳥有二種形如練¶
鵲毛具五色喙紅足碧一種畧小羽間𤣥黄或青或紅¶
多居高&KR0280;絶巘之間面陽而巢飛翔有序羣族必單暮¶
春早秋時一見之風輕烟暖聲響互發如聆簫韶也¶
<pb:KR3k0061_WYG_081-12a>¶
雨航雜録雁山五珍有山樂官似金雀聲如簫管　事¶
物紺珠半部樂形如黄雀數十為羣音中宫商有如鼔¶
瑟吟唱出太和　拾遺記黄龍元年始都武昌時越巂¶
之南獻背明鳥形如鶴止不向明巢常對北多肉少毛¶
聲音百變聞鐘磬笙竽之聲則奮翅搖頭　山堂肆考¶
五臺山有吉祥鳥形翅甚大其飛也有四黄鳥導之四¶
鵲從之　中朝故事驪山多飛鳥名阿濫堆明皇採其¶
聲為曲子又作鷃爛堆　酉陽雜俎鷃爛堆黄一變之¶
<pb:KR3k0061_WYG_081-12b>¶
鴘色如鶖&KR0769;鴘轉之後乃至累變臆前漸漸㣲白　九¶
華山志搗藥鳥形罕見春夏之間月夜獨鳴於深巖幽¶
谷之中啼曰克丁當宛如杵&KR0875;&KR0251;戛之聲清亮可聽¶
事物紺珠紅尋一名搗藥鳥　廣博物志葛仙公嘗於¶
西峯石壁上石臼中搗藥因遺一粟許有飛禽遇而食¶
之遂得不死至今夜静月白風清之時其禽猶作丁當¶
杵臼之聲名之曰搗藥鳥　九華山志念佛鳥大如鳩¶
羽色黄&KR0260;翆碧間而成文音韻清滑如誦佛聲一名念¶
<pb:KR3k0061_WYG_081-13a>¶
佛子　峩眉志蜀大峩峯普光殿有佛現鳥狀如鴝鵒¶
飛鳴近人其聲圓轉山僧名為佛現鳥　陸深蜀都雜¶
抄陜西黄臣言曩為川轄時親登峩眉觀佛光光未𤼵¶
時有鳥先飛過若言施主𤼵心菩薩來到光既散復來¶
作聲施主布施菩薩去了又拾藏山中白石大小皆六¶
稜照耀有光采疑光怪即此石所為也近余承勛亦言¶
兩宿其上登絶頂亦見光具五采俯視在雲壑中其言¶
白石與黄同唯云鳥聲只三字若言佛現了其鳥𩔖雀¶
<pb:KR3k0061_WYG_081-13b>¶
而稍大只有三枚别無種類三鳥飛入佛殿中常就僧¶
食但不見有長育耳　廣博物志婆利國有鳥名舍利¶
解人語　杜陽雜編建中二年南方貢朱來鳥形有𩔖¶
於戴勝而紅觜紺尾尾長於身巧解人語善别人意其¶
音清響聞於庭外數百步宫中多所憐愛常為玉屑和¶
香稻以㗖之則其聲益加寥亮夜則棲於金籠晝則飛¶
翔於庭廡而俊鷹大鶻不敢近　杜陽雜編處士元藏¶
機有二鳥大小𩔖黄鸝毎翔翥空中藏機呼之即至或¶
<pb:KR3k0061_WYG_081-14a>¶
令銜珠或令授人語謂之傳信鳥本出滄州　戒菴漫¶
筆池州九華山江南勝地山中有竒花嵗𤼵則有䕶花¶
鳥鳴焉遊人欲折者鳥則盤旋其上鳴聲云莫損花莫¶
損花　鳥獸續考䕶花鳥青城峩眉間往往有之至春¶
則啼其音若云無偷花果髣&KR0034;人言云　海録碎事惜¶
春鳥大不踰燕其聲曰莫摘花果人謂之䕶山雞　述¶
異記顧渚山有報春鳥春至則鳴秋分亦鳴似題鴂之¶
𩔖也　顧渚山記顧渚山中有鳥如鴝鵒而小蒼黄色¶
<pb:KR3k0061_WYG_081-14b>¶
毎至正月二月作聲云春起也至三月四月作聲云春¶
去也採茶人呼為報春鳥　荆楚嵗時記二月民竝種¶
有鳥如烏白羽先雞而鳴聲云架格民候此鳥則入田¶
以為催人架犂格也　本草李時珍曰鵯鵊譌作批頰¶
鳥江東曰烏臼又曰鵜臼三月即鳴俗呼駕犂農人以¶
為候五更輙鳴曰架架格格至曙乃止滇人呼榨油郎¶
呼鐵鸚䳇能啄鷹鶻南人呼鳯凰皁𨽻汴人呼夏雞¶
丹鉛總録批頰鳥名即鵯鵊催明之鳥也一名夏雞俗¶
<pb:KR3k0061_WYG_081-15a>¶
名隔隥雞　詩相彼鳱鴠或惡之鳴注鳱鴠求且之鳥¶
　方言䳚鴠(鳥似雞五色冬無毛赤/倮晝夜鳴侃旦兩音)周魏齊宋楚之間¶
謂之定甲或謂之獨舂(好自/低昻)自闗而東謂之城旦(言其/辛苦)¶
(有似於/罪禍者)謂之倒懸(好自懸/於𣗳也)或謂之鴠鴠自闗而西秦隴¶
之内謂之鶡鴠　臨海異物志獨舂鳴聲似舂鳴聲多¶
者五榖薄鳴聲少者五榖熟　庶物異名疏坊記篇注¶
盍旦夜鳴求陽之鳥也言盍且欲反夜作旦求所不當¶
求者月令作鶡鴠或作渇旦周書時訓曰大雪之日鶡¶
<pb:KR3k0061_WYG_081-15b>¶
鴠不鳴鹽鐵論作鳱旦　輟耕録五臺山有鳥名號寒¶
蟲四足有肉翅不能飛其糞即五靈脂也當盛暑時文¶
彩絢爛乃自鳴曰鳯凰不如我至冬寒毛盡脱落自鳴¶
曰得過且過　廣博物志兠兠鳥其聲自號正月以後¶
作聲至五月節不知所在其形似鴝鵒　格物總論思¶
歸樂鳥狀如鳩而𢡖色三月則鳴陶岳零陵記云其音¶
云不如歸去即此　山堂肆考蠟嘴生於象山似雀而¶
大嘴如黄蠟色故名今呉人養此鳥能歌舞聽人曲調¶
<pb:KR3k0061_WYG_081-16a>¶
則以嘴銜紙糊臉子搬演法戲移腔換套必按音節又¶
一種名鐵嘴　徐文長賦鳥曰黄頭猛以善鬭　韻府¶
舂&KR0112;即黄頭鳥　潛&KR0192;𩔖書畫眉似鶯而小黄黑色其¶
眉如畫巧於作聲如百舌　事物紺珠珊瑚鳥大於畫¶
眉好鬬　山堂肆考山胡一名山呼一名珊瑚出嶺南¶
巧聲之鳥　雲間郡志十姊妺名游香俗呼相思鳥性¶
狎其侣飛鳴不散　九華山志提壺蘆狀類燕子色錯¶
黄&KR0260;春日則呌曰提壺蘆沽美酒人多見之　山堂肆¶
<pb:KR3k0061_WYG_081-16b>¶
考鳥有名白頭翁者形如鶺鴒其飛如燕之頡頑頭上¶
有白毛身蒼色　事物紺珠白頭翁似脊令有三種一¶
青白色一緑衣素襟頂毛員白如小錢愛往來花間一¶
純黑身紅足朱喙首白　留青日札有小鳥飛鳴直入¶
雲際翻身徑落其聲啁唧名告天子　山堂肆考告天¶
子褐色似鶉而小生海上叢草中黎明時遇天晴霽則¶
且飛且鳴直上雲端其聲連綿不已一云呌天子　戒¶
菴漫筆半翅鳥倍大如&KR1984;鶉肉味亦如之性極癡又謂¶
<pb:KR3k0061_WYG_081-17a>¶
之半癡亦曰癡半斤好視紅物飛不逺輙下歇人著紅¶
裙襖以誘之則近身凝視不去故可得　事物紺珠山¶
和尚似紫翠差大頭圓出嘉定州　山堂肆考雨道士¶
鳥名亦出嘉定州　爾雅鶭澤虞注婟澤鳥似水鴞蒼¶
黑色常在澤中見人輙鳴喚不去有象主守之官因名¶
云俗呼為䕶田鳥　爾雅疏爰居海鳥也大如馬駒一¶
名雜縣　樂動聲儀焦明至為雨備焦明水鳥也　淮¶
南子寒將水禽也　田家五行喫井水禽也在夏至前¶
<pb:KR3k0061_WYG_081-17b>¶
鳴主旱　交州志鸏䴀水鳥也即越王鳥出九真交阯¶
大如孔雀喙長尺餘南人以為飲器　丹&KR0610;録鸏䴀即¶
今鶴頂世以此為杯　竺法真登羅山疏越王鳥狀似¶
鳶口勾末可受二升許南人以為酒器珍於文螺不踐¶
地不飲江湖不唼百草不下餌蟲魚惟噉木葉糞似薰¶
陸香南人遇之既以為香又治&KR0462;瘡　瀛涯勝覽舊港¶
國有鶴頂鳥大於鴨毛黒脛長腦骨厚寸餘内黄外紅¶
俱鮮麗可愛　華夷鳥獸考鸊鷈膏主耳聾滴耳中又¶
<pb:KR3k0061_WYG_081-18a>¶
主刀劍令不鏽以膏塗之水鳥也如鳩鴨脚連尾不能¶
陸行常在水中人至即沉或擊之便起　庶物異名疏¶
箴疵鳥也見上林賦張楫注云箴疵似魚虎而蒼黑色¶
　鳥獸續考瀛之水有鳥曰謾畫𩔖鳬奔走水上不問¶
水腐泥沙必唼唼然盡索之而後已無一息少休　丹¶
&KR0610;總録信天翁鳥名滇中有之其鳥食魚而不能捕俟¶
魚鷹所得偶墜者拾食之　李時珍本草信天縁俗名¶
青翰又名青莊　事物紺珠鶄&KR0008;(音精舂俗/音青莊)似鷺而大¶
<pb:KR3k0061_WYG_081-18b>¶
青色　松江志青&KR0008;出藪澤頗肥俗云水裏鯧岸上&KR0008;¶
　六書故有鳥似百舌長喙善食魚越人謂之鵮&KR0034;¶
事物紺珠水&KR0034;(音/扎)雜毛出昆明池水際&KR0008;鵊海鳥大如¶
鸛喙長八寸潮上即鳴聲如嘯天欲風雨内喙土中向¶
風海師以為候白駮如盧鷀頭如蛇頸長頂白冬月羽¶
毛落盡棲溪岸木上卒遇人不能去則自擲水中汩沒¶
如常　三蒼鶂善高飛似鴈目相擊而孕吐而生子其¶
毛蒼白春秋書六鷁退飛過宋都即此鳥也　禽經白¶
<pb:KR3k0061_WYG_081-19a>¶
鷁相眡而孕　爾雅注烏&KR1410;水鳥也似鶂而短頸腹翅¶
紫白背上緑色　爾雅顛蟁母注似烏&KR1410;而大黄白雜¶
文鳴如鴿聲今江東呼為蚊母俗説此鳥常吐蚊故以¶
名云　嶺表録異蚊母形如青鷁嘴大而長於池塘捕¶
魚而食毎呌一聲則有蚊蚋飛出其口俗云採其翎為¶
扇可辟蚊子亦呼為吐蚊鳥　臨海異物志蜜母鳥凡¶
一飛舉蜜蜂輙羣隨之正月旦為蜜蜂周行諸山求可¶
安處密母入蜂中宿也　山海經發鳩之山有鳥焉其¶
<pb:KR3k0061_WYG_081-19b>¶
狀如烏文首白喙赤足名曰精衛其鳴自詨是炎帝之¶
少女名曰女娃遊於東海溺而不返故為精衛常銜西¶
山之木石以堙於東海　述異記左思魏都賦精衛銜¶
木石以填海怨溺死故也海畔俗説精衛無雄耦海燕¶
而生生雌狀如精衛生雄狀如海燕今東海畔精衛誓¶
水處猶存溺於此川誓不飲其水一名誓鳥一名怨禽¶
又名志鳥俗名為帝女　古今注楚魂鳥一名亡魂或¶
云楚懐王與秦昭王㑹於武闗為秦所執囚咸陽不得¶
<pb:KR3k0061_WYG_081-20a>¶
歸卒死於秦後於寒食月夜人見於楚化而為鳥名楚¶
魂　拾遺記永平元年常山郡獻傷魂鳥狀如雞毛色¶
似鳯帝惡其名棄而不納復愛其毛羽當時博物者云¶
黄帝殺&KR0214;尤有貙虎誤噬一婦人七日氣不絶黄帝哀¶
之葬以重棺石槨有鳥翔其冡上其聲自呼為傷魂則¶
此婦人之靈也時人疾此鳥名使常山郡國彈射驅之¶
至晉初改其名為相𢎞　臨海異物志&KR0008;䲴鳴聲哀俗¶
云繼母欲嫁因㸑使人守之母遂不還兒因呼母言&KR0008;¶
<pb:KR3k0061_WYG_081-20b>¶
焳也　南康記歸美山有石室色如黄金號為金室有¶
鸀鳥形色鮮潔自愛羽毛其隻者或鑒水向影悲鳴自¶
絶方知孤鸞對鏡為不虚矣　彚𫟍詳註思婦鳥名昔¶
有人思婦登此山絶望愁忿而死故以為名　廣陵異¶
物志木客鳥大如雀數千百頭為羣飛集有度不與衆¶
鳥相厠俗云木客化也白黄文者謂之君長左翼後有¶
綬飛特高而正赤者在前謂之伍伯居前正黑者謂之¶
鈴下緗色而頳雜者謂之功曹左脇有白帶似鞶囊者¶
<pb:KR3k0061_WYG_081-21a>¶
謂之主簿長次君後其伍曹官屬各有章色土人次第¶
呼之凡飛不過百餘步　水經注鄭𤣥云鳥鼠之山有¶
鳥焉與鼠飛行鳥名為鵌似鵽而黄黑色鼠如家䑕而¶
短尾穿地而共處䑕内而鳥外孔安國曰共為雌雄杜¶
彦逹曰同穴山宿養子互相哺食大乃止張晏言不相¶
牝牡因以名山　山海經鍾山有神其子曰鼓其狀人¶
面而龍身是與欽䲹殺葆江於崑崙之陽(葆或/作祖)帝乃戮¶
之鍾山之東曰&KR3327;崖欽䲹化為大鶚其狀如鵰而黑文¶
<pb:KR3k0061_WYG_081-21b>¶
白首赤喙而虎爪其音如晨鵠見則有大兵鼓亦化為¶
鵕鳥狀如鴟赤足而直喙黄文而白首其音如鵠見則¶
其邑大旱　山海經青丘之山有鳥焉其狀如鳩名曰¶
灌灌佩之不惑丑陽之山有鳥焉其狀如鳥而赤足名¶
曰䳅鵌(音如枳/相之枳)可以禦火崌山有鳥狀如鴞赤身白首¶
名曰竊脂符愚山有鳥名鴖其狀如翠赤喙俱可衛火¶
松果山有鳥名曰䳋渠狀如山雞黑身赤足可以己&KR1827;¶
(&KR1827;謂皮/皺起也)馬成山有鳥狀如烏首白身青足黄名鶌鶋食¶
<pb:KR3k0061_WYG_081-22a>¶
之不饑小侯山有鳥狀如烏而白文名曰鴣&KR2570;軒轅山¶
有鳥狀如梟而白首其名曰黄鳥其鳴自詨食之不妬¶
有鳥狀如雞而䑕毛其名䖪䑕見則其邑大旱有鳥狀¶
如鳧而䑕尾善登木其名曰絜鉤見則其國多疫廆山¶
有鳥狀如山雞而長尾赤如丹火而青喙名曰鴒䳩服¶
之不眯支離之山有鳥其名曰嬰勺其狀如鵲赤足赤¶
目赤喙白身其尾若勺其鳴自呼堇理之山有鳥其狀¶
如鵲青身白喙白目白尾名曰青耕可以禦疫其鳴自¶
<pb:KR3k0061_WYG_081-22b>¶
呌天帝山有鳥如鶉黑文赤翁名曰&KR2253;食之已痔(注&KR2253;/讀礫)¶
(翁音甕頸/下毛也)蔓聨山有鳥羣居朋飛毛如雌雉名曰鵁其¶
鳴自呼食之已風英山有鳥其狀如鶉黄身而赤喙其¶
名曰肥遺食之已癘可以殺蟲有鳥狀如翟而赤名曰¶
胜(音/姓)遇是食魚其音如録見則其國大水有鳥名曰鴢¶
其狀如鳧青色而赤目赤尾食之宜子有鳥狀如雉而¶
文首白翼黄足名曰白鵺食之己嗌痛可以已痸(痸痴/病也)¶
　王㑹圖竒翰國貢善芳頭若雄雞佩之令人不眯¶
<pb:KR3k0061_WYG_081-23a>¶
韓子鳥有周周者首重而屈尾將欲飲於河則必顚乃¶
銜羽而飲　爾雅鳭鷯剖葦注好剖葦皮食其中蟲因¶
名云江東呼蘆虎似雀青斑長尾　説𫟍晉平公出朝¶
有鳥環平公不去平公顧謂師曠曰是鳯耶曠對曰東¶
方有鳥名曰端𤦺(一作/諫珂)憎鳥而愛狐今吾君必衣狐裘¶
而朝乎平公曰然　列女傳南方有鳥名曰乾吉食其¶
子不擇肉子常不遂　雜俎秦中山谷間有鳥如梟色¶
青黄肉翅好食烟見人即驚落𨼆草穴中嘗露身其聲¶
<pb:KR3k0061_WYG_081-23b>¶
如嬰兒啼名曰老&KR0008;　物𩔖相感志形雈鳥見人輙以¶
嘴啄石自圖畫其形容而去也　物𩔖相感志大秦國¶
一名拂林國有鳥狀𩔖鵞其毛色嫩緑在王邊倚枕上¶
坐毎一進食有毒其鳥輙鳴者也　酉陽雜俎岢嵐鳥¶
出河西赤塢鎮狀如鳥而大飛翔於陣上戰多不利¶
事林廣記大食勿拔國毎嵗春末有等飛禽自天而降¶
不知出沒白如絲鷯大如家雀肥甚而味極佳毎旦天¶
明即四散飛泊日出則絶不見影國人張羅殺食之惟¶
<pb:KR3k0061_WYG_081-24a>¶
春暮一月有之交夏則絶　廣博物志鶟鶘鳥似雉青¶
身白首　紫桃軒雜綴杜少陵七歌之四曰嗚呼四歌¶
兮歌四奏竹林為我啼清晝竹林本鳥名同州有之色¶
正青如雀善啼杜老本用此後注者乃改作林猿非¶
説文餔豉鳥名䳀也　庶物異名疏溷章鳥名七𤼵云¶
溷章白鷺孔雀鶤鵠含閵鳥似鴝鵒而色黄見經史直¶
音山菌子鳥名生江東山林間如小雞無尾見應菴隨¶
筆　事物紺珠阿鵴鳥似烏嘴赤出合火山蝦蟆䕶多¶
<pb:KR3k0061_WYG_081-24b>¶
在田中頭有冠色蒼足赤形如鷺迦蘭陀出西蕃形如¶
鵲羣棲竹林好音鷂&KR0008;出夫容山愛形顧影不自匿為¶
人得鎻幅鳥羽細𦂳其毳織為布紋如紈綺名𤨏伏十¶
二紅小於鶉蒼背花翅紅腹遊鳥大如鵞色黑以青絲¶
繫竹竿呼之即來入手俗云東海神所畜不可傷　爾¶
雅注老鵵木兔也似鴟鵂而小兔頭有角毛脚夜飛好¶
食雞　楊慎外集絲鷯大如鸛俗訛為慈老　山堂肆¶
考黄鳭形似百舌&KR0069;黑色雀行性躁好鳴叢林間又名¶
<pb:KR3k0061_WYG_081-25a>¶
漱糠鳥天將雨則鳴或云此鳥下枝傳上而鳴則晴上¶
枝傳下而鳴則雨　田家雜占夜間聽九霄遥鳥呌卜¶
風雨　事物紺珠章渠一名庸渠似鳧&KR0069;色雞脚俗呼¶
&KR1860;雞水雞　五侯鯖&KR1860;雞形似鷺金頂紅觜肉味香脆¶
柔美甲于水陸之鳥須骨可噉食品之珍竒毎來於三¶
月三日前去於九月九日前來則夜至羣飛之聲如雷¶
　　　異鳥¶
神異經崑崙銅柱有鳥名希有南向張左翼覆東王公¶
<pb:KR3k0061_WYG_081-25b>¶
右翼覆西王母其喙赤目黄如金其肉苦鹹仙人甘之¶
　水經注希有背上小處無羽一萬九千里西王母嵗¶
登翼上之東王公也　山海經王母山沃野有三青鳥¶
赤首黑目一名大&KR1916;一名少&KR1916;一名青鳥注三鳥皆西¶
王母所使　藝文類聚山海經曰三危之山有青鳥居¶
之青鳥主為西王母取食者别自棲息於此山也　酉¶
陽雜俎齊郡函山有鳥足青嘴赤素翼絳顙名王母使¶
者昔漢武帝登此山得玉函長五寸帝下山玉函忽化¶
<pb:KR3k0061_WYG_081-26a>¶
為白鳥飛去世傳山上有王母藥函常令鳥守之　嫏¶
嬛記西王母有三鳥一曰青鍾二曰鶴三曰燕子常令¶
三鳥送書於漢武帝也　起世經龍𩔖有四種生卵生¶
胎生濕生化生亦有四種生金翅鳥食之欲搏取龍時¶
以兩翅扇海令開乃銜出　法華經偈頌聖主天中王¶
迦陵頻伽聲注迦陵頻伽妙音鳥也鳥未出殻時即𤼵¶
音㣲玅一切天人聲皆不及唯佛音𩔖之故以取况¶
釋氏書極樂國有迦陵頻伽共命之鳥晝夜六時出和¶
<pb:KR3k0061_WYG_081-26b>¶
雅音注頻伽此云妙音未出殻時已有音聲超衆鳥故¶
共命亦云命命亦云生生梵語耆婆耆婆迦二首一身¶
報同識異謂是釋迦調逹宿因雪山有二頭鳥一曰迦¶
婁嗏一曰優婆迦婁嗏是也　法𫟍珠林自炎摩天以¶
上悉無象馬四足衆生唯有教放逸鳥實語鳥赤水鳥¶
等與諸天為師若見諸天放逸即來訶責　王融曲水¶
序注天山有神鳥也識歌舞名曰帝江　宋書神鳥者¶
赤神之精也知音聲清濁和調者也雖赤色而備五彩¶
<pb:KR3k0061_WYG_081-27a>¶
雞身鳴中五音肅肅雍雍喜則鳴舞樂幽𨼆風俗從則¶
至　三輔黄圖飛廉神禽也能致風氣身似鹿頭如雀¶
有角而蛇尾文若豹　焦氏筆乗飛龍鳥名鳯頭龍尾¶
其文五色以象五方一名飛廉一名龍雀漢銅鑄其象¶
以彰瑞應　符子晏子曰臣聞琬琰之外有鳥焉曰金¶
翅民謂為羽豪其為鳥也非龍肺不食非鳯血不飲¶
拾遺記魏明帝時昆明國貢𠻳金鳥形如雀而黄色羽¶
毛柔密帝畜之靈禽之園飴以真珠飲以龜腦鳥常吐¶
<pb:KR3k0061_WYG_081-27b>¶
金屑如粟鑄之可以為器此鳥畏霜雪乃起小屋處之¶
名曰辟寒臺用水晶為户牖使内外通光又瀛洲有鳥¶
如鳯身紺翼丹名藏珠毎鳴翔而吐珠累斛　洞冥記¶
元封五年勒畢國貢細鳥以方尺之玉籠盛數百頭形¶
如大蠅狀似鸚鵡聲聞於數里之間如黄鵠之音也國¶
人常以此鳥候時亦名曰候日蟲帝置之於宫内旬日¶
而飛盡帝惜求之不復得明年見細鳥集帷幄或入衣¶
袖嬪妃皆悦之有鳥集其衣者輙䝉愛幸至漢武帝末¶
<pb:KR3k0061_WYG_081-28a>¶
稍稍自死人猶愛其皮服其皮者多為丈夫所媚　宋¶
書同心鳥王者德及遐方四夷合同則至　瑞應圖比¶
翼鳥者王者德及高逺則至　爾雅注山海經云崇吾¶
山有鳥狀如鳬一翼一目相得乃飛名曰蠻蠻郭云比¶
翼鳥也色青赤不比不得飛爾雅作鶼鶼者正謂相比¶
也　拾遺記比翼鳥多力狀似鵲銜南海之丹泥巢崑¶
岑之𤣥木　博物志比翼鳥一青一赤在參嵎山一云¶
結胷國有比翼鳥　水經注林邑城外香桂成林時禽¶
<pb:KR3k0061_WYG_081-28b>¶
異羽翔集間闗兼比翼鳥不比不飛鳥名歸飛鳴聲自¶
呼　嫏嬛記南方有比翼鳥飛止飲啄不相分離雄曰¶
野君雌曰觀諱總名曰長離言長相離著也此鳥能通¶
宿命死而復生必在一處　張華禽經注一足鳥一名¶
商羊字綂曰商羊一足鳥天將雨則飛鳴　家語齊有¶
一足鳥飛集殿前舒翅而跳齊人訪諸孔子孔子曰鳥¶
名商羊昔童兒有屈一脚振迅兩臂而跳且謡曰天將¶
大雨商羊鼓舞　正字通明永樂中西域進獨脚異鳥¶
<pb:KR3k0061_WYG_081-29a>¶
上以問解縉對曰此名商羊左肋有肉鼓右肋有内鐘¶
伐鼓則舞考鐘則鳴試之果然　山海經章峩之山有¶
鳥焉其狀如鶴一足赤文青質而白喙名曰畢方見則¶
其邑有譌火(尚書故實云武帝時有獨足鶴人皆不知/以為怪異東方朔奏曰此山海經所謂畢)¶
(方鳥也驗/之果是)復州之山有鳥焉其狀如鴞而一足彘尾其¶
名曰跂踵見則其國大疫羭次之山有鳥焉其狀如梟¶
人面而一足名曰槖&KR1446;冬見夏蟄服之不畏雷　南史¶
陳后主時有鳥一足集其殿庭以觜畫地成文曰獨足¶
<pb:KR3k0061_WYG_081-29b>¶
上高臺盛草變為&KR0069;欲知我家處朱門當水開　臨海¶
志獨足鳥文身赤口晝伏夜飛聲如人嘯將雨則鳴¶
河圖鳥一足名獨立見則主勇强　山海經互人之國¶
有青鳥身黄赤足六首名曰&KR2608;鳥翠山其鳥多鸓狀如¶
鵲赤黑兩首四足可以禦火有鳥焉其狀如雞而三首¶
六目六足三翼其名曰&KR2112;&KR1872;食之無臥梁渠之山有鳥¶
焉其狀如夸父四翼一目犬尾名曰囂其音如鵲食之¶
已腹痛可以止衕首山有谷曰機谷多䭾鳥(音如鉗/&KR0898;之&KR0898;)其¶
<pb:KR3k0061_WYG_081-30a>¶
狀如梟而三目有耳其音如録食之己墊景山有鳥焉¶
其狀如虵而四翼六目三足名曰酸與其名自詨見則¶
其邑有恐有鳥焉其狀如鵲白身赤尾六足其名曰&KR0008;¶
是善驚其鳴自詨三危之山有鳥焉一首三身其狀如¶
&KR2253;其名曰鴟　公羊傳其諸為其雙雙而俱至者與注¶
言其雙行匹至似於鳥獸疏曰舊説雙雙之鳥一身二¶
首尾有雌雄隨便而偶常不離散故以喻焉　集異志¶
咸通中呉越有異鳥極大四身三足鳴山林其聲曰羅¶
<pb:KR3k0061_WYG_081-30b>¶
平占曰國有兵人相食此後&KR0189;亂相繼　酉陽雜俎大¶
厯八年大鳥見武功羣噪之行營將張自芬射𫉬之肉¶
翅狐首四足足有爪廣四尺狀𩔖蝙蝠　續博物志江¶
浙間有飛生鳥狐首肉翅四足如獸飛而生子即隨母¶
後難産者以其爪置之胸腹間立效　事物紺珠菘節¶
鳥出終南山如雀䑕尾四脚　山海經有五色之鳥人¶
面有髮爰有青鴍(音/文)黄鷔(音/敖)青鳥黄鳥其所集者其國¶
亡有鳥焉其狀如雌雉而人面見人則躍名曰竦斯有¶
<pb:KR3k0061_WYG_081-31a>¶
鳥焉其狀如烏人面名曰□鶡宵飛而晝伏食之已暍¶
有鳥焉其狀如鴞而人面蜼身犬尾其鳴自號見則其¶
邑大旱禱過之山有鳥焉其狀如鵁而白首三尺人面¶
其名曰瞿如奇肱國之北女祭女戚國有䳐鳥人面鹿¶
臺之山有鳥焉其狀如雄雞而人面名曰鳬徯其名自¶
呌見則有兵有鳥焉其狀如鴟而人足名曰數斯食之¶
已癭柜山有鳥狀如鴟人手音如痺名鴸見則縣多放¶
士　拾遺記幽州之墟羽山之北有善鳴之禽人面鳥¶
<pb:KR3k0061_WYG_081-31b>¶
喙八翼一足毛色如雉行不踐地名曰青鸐其聲如鐘¶
磬笙竽也世語曰青鸐鳴時太平故盛明之世翔鳴藪¶
澤音中律吕飛而不行至禹平水土棲于川岳所集之¶
地必有聖人出焉自上古鑄諸鼎器皆圖象其形銘贊¶
至今不絶　杜陽編大中末舒州有鳥人面緑毛觜爪¶
皆紺其聲曰甘蟲因謂之甘蟲時人畫圖鬻於坊市¶
庶物異名疏金吾顔師古云鳥名也主辟不祥職主先¶
導執此鳥之象因以名官詩𩔖考金吾形似美人首尾¶
<pb:KR3k0061_WYG_081-32a>¶
似魚有兩翼其性通靈不寐　神異記不孝鳥狀如人¶
身大毛有齒豬牙額上有文曰不孝口下有文曰不慈¶
背上有文曰不道左脅有文曰愛夫右脅有文曰憐婦¶
　北史伏盧尼在波斯西北有大河南流中有鳥其形¶
似人亦有如槖駝馬者皆有翼常居水中出水便死¶
山海經有鳥焉其狀如烏五彩而赤文名曰鵸䳜是自¶
為牝牡食之不疽有鳥焉其狀如雌雉而五彩以文是¶
自為牝牡名曰象虵　唐韻注有鳥名&KR0008;&KR0008;能自為牝¶
<pb:KR3k0061_WYG_081-32b>¶
牡　廣志安息國貢大雀鴈身駝蹄蒼色舉頭高七八¶
尺張翅丈餘名曰駝鳥卵如甕　魏書波斯有大鳥形¶
如槖駝有兩翼飛而不能高食草與肉亦能噉火馳走¶
甚疾一日能七百里　舊唐書高宗永徽中吐火羅國¶
遣使獻大鳥高七尺其色𤣥足如駝有翅而能飛日行¶
三百里能噉銅鐵夷俗呼為駝鳥上以太宗懐遠所致¶
獻於昭陵乃刻像於陵之内　杜環經行紀大食國有¶
駝鳥高四尺以上脚似駝蹄頭頸勝得人騎行五六里¶
<pb:KR3k0061_WYG_081-33a>¶
其卵大如三升器　神異經北海有大鳥其高千里頭¶
文曰天維(一作/雞)左翼文曰鷖右翼文曰勒左足在北海¶
崖右足在南海崖其毛蒼其喙赤其脚黑名曰天雞一¶
名鷖勒頭河東身止海北唯捕鯨魚死則北海水流不¶
犯觸人不干於物或時舉翼飛其兩羽切如雷風驚動¶
天地　拾遺記堯時祇支之國獻重明之鳥一名雙睛¶
言雙睛在目狀如雞鳴似鳯時解落毛羽肉翮而飛能¶
搏逐猛獸虎狼使妖災羣惡不能為害貽以瓊膏一嵗¶
<pb:KR3k0061_WYG_081-33b>¶
數來或數嵗不至國人莫不灑掃門户以望重明之集¶
其未至之時國人或刻木或鑄金為此鳥之狀置於門¶
户之間則魑魅之𩔖自然退伏今人毎嵗元日或刻木¶
鑄金或畫雞牖上此之遺像也　晉書趙王倫僣位殿¶
上有異鳥不知名有素衣小兒言服劉鳥明旦失人鳥¶
所在倫目有瘤時以為妖　大業拾遺煬帝征遼回次¶
於桞城郡之望海鎮步出觀望有大鳥二素羽丹觜狀¶
同鶴鷺出自霄漢翻翔雙下高一丈四五尺長八九尺¶
<pb:KR3k0061_WYG_081-34a>¶
徘徊馴擾翔舞御營勅著作佐郎虞綽製瑞鳥銘以進¶
　山海經當扈鳥出上申之山狀如雉以髯飛食之不¶
眴目　拾遺記有鳥名鴻鵞色似鴻形如禿鶖腹内無¶
腸羽翮附骨而生無皮肉也雄雌相眄則生産　山海¶
經有鳥焉其狀如雞而白首䑕足而虎爪其名曰鬿雀¶
食人菜山有鳥名羅羅是食人　朝野僉載真臘國有¶
葛浪山高萬丈半腹有洞先有浪鳥狀似老鴟大如駱¶
駞人過即攫而食之騰空而去百姓苦之真臘王取大¶
<pb:KR3k0061_WYG_081-34b>¶
牛肉中安小劍子兩頭尖利令人載行鳥攫而吞之乃¶
死無復種矣　山海經有鳥焉其狀如蜂大如鴛鴦名¶
欽原蠚鳥獸則死蠚木則枯又虢山其鳥多寓狀如䑕¶
而鳥翼其音如羊可以禦兵　鳥獸考南金山有師子¶
禽其毛黄赤而光鮮耳小若鳴時地動石裂也　杜陽¶
編唐順宗朝拘彌國貢二鳥純黒色似燕聲清厲不𩔖¶
常鳥置於火中火即自散去　酉陽雜俎鸛鷒一名墮¶
羿形似鵲人射之則銜矢反射人　潄石閒談稀差者¶
<pb:KR3k0061_WYG_081-35a>¶
南中鳥也數十年一至至期則雌雄繞𣗳而飛不止數¶
日忽一接遺精在地人掘而乾之食一毫足助一夕之¶
歡　墨客揮犀河州有禽名骨托狀𩔖鵰高三尺許以¶
名自呼食鐵石郡守毎致輙出示客或疑鐵石至堅非¶
可食之物乃取三寸白石繫於絲繩擲其前即啄而吞¶
之良久牽出視石已軟爛如泥矣　外荒記南海去㑹¶
稽三千里有狗國國中有飛涎鳥似䑕兩翼如鳥而脚¶
赤毎至曉諸棲禽未散之前各各占一𣗳口中有涎如¶
<pb:KR3k0061_WYG_081-35b>¶
膠遶𣗳飛涎沾灑衆枝葉有他禽之至而如網也然乃¶
食之如竟去不𫉬即空中逐而涎惹之無不中焉人若¶
捕得脯治渇其涎毎布後半日即乾自落落即布之¶
法𫟍珠林越地深山中有鳥大如鳩青色名曰冶鳥穿¶
大𣗳作巢如五六升器户口徑數寸周飾以土堊赤白¶
相分狀如射侯伐木者見此𣗳即避之去或夜冥不見¶
鳥鳥亦知人不見便鳴喚云咄咄上去明日便急上去¶
咄咄下去明日便宜急下若不使去但言笑而已者人¶
<pb:KR3k0061_WYG_081-36a>¶
可止伐也若有穢惡及其所止者則有虎通夕來守人¶
不去便傷害人此鳥白日見其形是鳥也夜聽其鳴亦¶
鳥也時有觀樂者便作人形長三尺至澗中取石蟹就¶
人火炙之人不可犯也越人謂此鳥是越祝之祖　謝¶
承後漢書楊震卒未葬有大鳥五色高丈餘從天飛下¶
到震棺前舉頭悲鳴淚出沾地至葬日冲升天上　清¶
尊録崔嗣復宿僧寺夜見一物如鶴色蒼黑目烱烱如¶
燈鼓翅大呼甚厲嗣復皇恐僧曰藏經有之此新死屍¶
<pb:KR3k0061_WYG_081-36b>¶
氣所變號隂摩羅鬼　宣室志俗傳人之死凡數日當¶
有禽自柩中而出者曰殺太和中有鄭生者常於隰川¶
與郡官獵於野有網得一巨鳥色蒼高五尺餘主將命¶
解而視之忽無所見生驚即訪里中民詢之民有對者¶
曰里中有人死且數日卜人言今日殺當去其家伺而¶
視之有巨鳥蒼色自柩中出君之所𫉬果是乎¶
　¶
　格致鏡原卷八十一¶
