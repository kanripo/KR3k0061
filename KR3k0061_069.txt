# -*- mode: mandoku-view; -*-
#+TITLE: 格致鏡原
#+DATE: 2015-08-24 23:36:23.454930
#+PROPERTY: ID KR3k0061
#+PROPERTY: BASEEDITION WYG    
#+PROPERTY: JUAN 卷六十九
<pb:KR3k0061_WYG_069-1a>¶
欽定四庫全書¶
　格致鏡原卷六十九　　　大學士陳元龍撰¶
　　草𩔖(二/)¶
　　　水草¶
萍　禮記季春之月萍始生　淮南子海閭生屈龍屈¶
龍生容華容華生蔈蔈生萍藻萍藻生浮草凡浮生不¶
根拔者生於萍藻　說文苹蓱也無根浮水而生常與¶
水平故名　爾雅注萍江東謂之薸　字說以無定性¶
<pb:KR3k0061_WYG_069-1b>¶
随風漂流故名薸　本草水萍一名水華一名水簾生¶
池澤水上葉圎小一莖一葉根入水　淮南萬畢術老¶
血變為萍　世說楊花入水化為浮萍　埤雅萍浮於¶
流水則不生於止水則一夕生九子故名九子萍　吕¶
氏春秋菜之美者崑崙之萍　雲林異景志太原少尹¶
樊千里載数車浮萍入池為鴨作茵褥　家語童謡曰¶
楚王渡江得萍實大如斗赤如日剖而食之甜如&KR0097;¶
青宫故事宋文帝為宜都王臨川人獻萍實六子大者¶
<pb:KR3k0061_WYG_069-2a>¶
如升小者如鶴卵圓而赤¶
蘋　爾雅苹萍其大者蘋　陳藏器本草蘋一名芣莱¶
　晏元獻曰蘋葉圓而小花始生俗呼為水照以其𩔖¶
鑑也其花五岀黄細而香盛於中夏無飄零　通雅靡¶
蘋田字草也　本草四葉合成一葉如田字形者蘋也¶
俗呼破銅錢一名四葉菜生水中者白蘋生田中者青¶
蘋也　酉陽雜俎太原晉祠冬有水底蘋不死食之甚¶
美　呉興志白蘋洲在苕溪東南乃越女采蘋處¶
<pb:KR3k0061_WYG_069-2b>¶
荇　爾雅莕(同/荇)接余其葉苻郭註叢生水中葉圓在莖¶
端長短随水深淺江東人食之　陸璣詩疏接余白莖¶
葉紫赤色正圓莖寸餘浮在水上根在水底與水深淺¶
等大如&KR0107;股上青下白䰞其白莖以苦酒浸之脆美可¶
食　顔氏家訓荇黄花色如蓴可用為祭祀之俎　埤¶
雅荇亦名鳧葵舊說藻華白荇華黄　羣芳譜荇菜一¶
名荇絲菜一名䖂一名屏風一名靨子菜一名金蓮菜¶
形似蓴而微尖　農田餘話荇菜爛煮之其味如蜜名¶
<pb:KR3k0061_WYG_069-3a>¶
曰荇酥　留青日札池州人呼荇為荇公&KR0161;言其亂生¶
如&KR0161;也　洞冥記旦露池有連錢荇荇如錢文　庶物¶
異名疏武夷君傳緗㽔紫荇也¶
藻　毛詩注沈曰蘋浮曰藻　詩疏藻水草也生氷底¶
有二種其一種葉如雞蘇莖大如箸長四五尺其一種¶
莖大如&KR0107;股葉如&KR0382;蒿謂之聚藻二種皆可食　博物¶
志師曠曰歳欲惡惡草先生惡草水藻也　埤雅藻水¶
草之有文者生乎水下而不能岀水之上似槐葉而運¶
<pb:KR3k0061_WYG_069-3b>¶
生生淺水中與萍雜至秋則紫今俗謂之馬薸亦謂之¶
紫薸　羣芳譜水藻葉長二三寸两两相對生即馬藻¶
也聚藻葉細如絲節節連生即水蕰也俗名鰓草又名¶
牛尾蕰　述異記靈池方四百歩中有倒枝藻一名水¶
網藻枝横倒水中長九尺餘如結網野鴨秋鳧及鷗鷖¶
来翔水上入此草中皆不得岀如繒網也　酉陽雜俎¶
仙藥有神吾黄藻　爾雅莙牛薻(同/藻)郭註江東呼為馬¶
藻　顔氏家訓莙音威郭璞註三蒼云蕰藻之𩔖也細¶
<pb:KR3k0061_WYG_069-4a>¶
葉&KR0382;茸一節長數寸細茸如絲員繞可愛長者二三十¶
節今人寸㫁五色絲横著線股間繩之以象莙草用以¶
飾物即名為莙張敞名之曰䋿　南康記魚朝㤙宅有¶
洞房四壁安琉璃板中貯江水及蘋藻諸色魚蝦號魚¶
藻洞¶
海藻　爾雅&KR1627;海藻注如水藻而大似髪黒色生海中¶
　南越志海藻一名海苔或曰海羅生研石上　陳藏¶
器本草爾雅所謂綸似綸組似組東海有之正謂二藻¶
<pb:KR3k0061_WYG_069-4b>¶
也善治瘤癭藻有二種生淺水如短馬尾名馬尾藻生¶
深海中葉如水藻而大名大葉藻俗名海菜可為菹又¶
海帶岀東海水中石上似海藻而粗柔韌而長人切食¶
之　車若水脚氣集海藻所謂大菜也¶
　　　香草¶
杜若　爾雅杜若土鹵注似葵而香　本草圖經杜若¶
一名杜蘅苖似山薑根似旋覆花黄赤子赤色大如&KR0068;¶
子　山海經天帝之山有草焉狀如葵臭如蘼蕪名曰¶
<pb:KR3k0061_WYG_069-5a>¶
杜蘅可以走馬郭註杜蘅帶之令人便馬馬亦善走¶
博物志一名土杏　本草懐即杜蘅也又名蘅薇香¶
廣雅楚蘅杜蘅也　事物原始今杜蘅生近地諸山之¶
隂下濕之處根葉都似細辛無二惟氣小異以形似馬¶
蹄故又名馬蹄香戴之能香人衣體　通志草木略唐¶
貞觀中敕下度支求杜若省即以謝𤣥暉詩云芳洲采¶
杜若乃責坊州貢之當時以為嗤笑¶
蘼蕪　管子五沃之土生蘼蕪　本草經蘼蕪一名薇¶
<pb:KR3k0061_WYG_069-5b>¶
蕪一名蘄　埤雅蘼蕪一名江蘺似蛇床而香楚謂之¶
蘺晉謂之虈齊謂之茝　淮南子亂人者若蛇床之與¶
蘼蕪　博物志芎藭苖為江蘺根曰蘼蕪　爾雅蘄茝¶
蘼蕪邢疏郭云葉小如萎狀者言如萎㽔之狀也　樊¶
光曰藁本一名蘼蕪根名蘄芷　廣志蘼蕪香草魏武¶
帝以藏衣中¶
掲車　爾雅揭車䒗輿注揭車香草也　廣志揭車味¶
辛生彭城高數尺重葉白花　海藥本草揭車生海南¶
<pb:KR3k0061_WYG_069-6a>¶
山谷凡諸𣗳蟲蛀者煎此香冷淋之即辟也又辟惡氣¶
薫衣佳¶
薜茘　楚辭披薜荔兮帶女蘿註薜荔無根縁物而生¶
　本草一名絡石在石曰石鱗在地曰地錦繞叢木曰¶
長春藤又曰扶芳藤又曰龍鱗薜荔　正字通縁木蔓¶
生依巖石者如織根入石罅土中大二三寸結實上鋭¶
下平外青中瓤經霜則瓤紅而甘可食　丹鉛録今京¶
師人家假山上種巴山虎是也¶
<pb:KR3k0061_WYG_069-6b>¶
芸　禮月令仲冬之月芸始生註香草也　三蒼解詁¶
芸似邪蒿香可食　說文芸似苜蓿一名芸蒿　邵氏¶
見聞後録芸置書帙中無蠧置席下去蚤蝨葉𩔖豌豆¶
作小叢遇秋則葉上微白如粉汙南人謂之七里香逺¶
在数十歩外已聞香自春至秋不歇　成公綏芸賦莖¶
𩔖秋竹枝象青松　晉宫閣名太極殿前芸香四畦式¶
乾殿前芸香八畦　杜陽編芸草岀於闐國甚香潔白¶
如玊入土不汚　正字通外國之芸為木汁今中國楓¶
<pb:KR3k0061_WYG_069-7a>¶
汁俗亦名芸香以其似外國之芸而名也辟蠧之芸則¶
七里香也　王氏談録庭砌下有草如苜蓿尤香乃牛¶
芸也¶
鬱　說文鬱芳草也　埤雅鬱草若蘭十葉為貫百二¶
十貫為築煮以合鬯所以灌也舊云逺方鬱人所貢鬱¶
今鬱林郡也　本草其香十二葉為百草之英二三月¶
有華狀如紅藍四五月間採花即香也　彚𫟍鬱金香¶
草也釀之以降神又香可佩宮嬪服之䄜衿¶
<pb:KR3k0061_WYG_069-7b>¶
鬯　埤雅鬯草名先鄭小毛所謂鬯香草也築而煮之¶
為鬯因謂之鬯傳云鬯草生庭又曰德至於地則蓂莢¶
起秬鬯岀知鬯為草矣舊說芬芳條暢故謂之鬯禮以¶
鬱合鬯¶
霸薫胡繩　夏樹芳詞林海錯霸薫香草名見范子計¶
然胡繩亦香草名見楚詞¶
　　　竒草¶
抱朴子朱草狀如小桑長纔三四尺枝葉皆赤莖如珊¶
<pb:KR3k0061_WYG_069-8a>¶
瑚生名山嶺石之下刻之汁流如血以玉及八石金銀¶
投其中立可丸為泥以金投之名曰金&KR0308;以玉投之名¶
曰玊漿服之皆長生也　白虎通朱草赤色可以染絳¶
别成黼黻之服列為尊卑之差　瑞應圖朱草百草之¶
精也王者德無所不通則生　尚書中候堯德清平比¶
隆伏羲故朱草生郊　大戴明堂篇朱草日生一葉至¶
十五日生十五葉十六日一葉落終而復始　晉書地¶
生朱草天必見黄星　化書朱草可以剖人　瑞應圖¶
<pb:KR3k0061_WYG_069-8b>¶
威㽔瑞草也王者有禮則生於殿前一曰威綏　禮斗¶
威儀君乗木而王其政昇平則福草生　五嶽圖恒山¶
有太𤣥泉神草十九種　白虎通王者使賢不肖位不¶
相踰則平露生庭狀如葢政平則正不平則傾王者&KR0071;¶
嗣平明則賓連生於戸闊逹生於房連累相承象繼嗣¶
也　通厯堯時有蓂莢草十五日以前生一葉十五日¶
以後落一葉若月小盡則一葉厭而不落　說楛蓂莢¶
實曰翠筑　博物志堯時有屈軼草(軼一/作佞)佞人入朝則¶
<pb:KR3k0061_WYG_069-9a>¶
屈而指之一名指佞草　白虎通萐莆瑞草也王者孝¶
德至則萐莆生　廣博物志萐莆一名倚扇堯時生廚¶
中能生風食物寒而不臭　雲牕私志無畏草一名乾¶
先草岀夀麻國戰國時仙人陸輿進十莖於魏安釐王¶
如姬以贈無忌無忌至趙畀朱亥以助其威後朱亥入¶
秦秦王命亥入柙中與虎居亥處之晏如虎亦相視如¶
其𩔖也王慙而遣之　述異記漢武帝時西方日支國¶
獻活人草三莖有人死者將草覆面則活之矣　洞冥¶
<pb:KR3k0061_WYG_069-9b>¶
記北極有明莖草夜如金燈折枝為炬照見鬼神之物¶
仙人寗封常服此草於夜暝時轉見腹光通外亦名洞¶
冥草武帝令剉此草為泥以塗雲明之館夜坐不加燈¶
燭亦名照魅草以藉足履水不沉又武帝時末多國獻¶
五味草初生味甘花時味酸食之使人不眠一名却睡¶
草波弋國獻神精香草亦名荃蘼一名春蕪一根百條¶
其皮如絲可為布堅密如冰紈也握之一片滿宫皆香¶
婦人帶之彌月芬馥又有&KR0235;葵草色丹葉長四寸赤松¶
<pb:KR3k0061_WYG_069-10a>¶
子餌之又夢草似蒲色紅晝縮入地夜則岀武帝思李¶
夫人之容不可得東方朔乃獻一枝帝懐之夜果夢夫¶
人因名懐夢草又東方朔曰臣種吉雲草於九景山二¶
千嵗一花明年應生臣走徃刈之以飼馬帝許之朔平¶
旦而去至暮而返背負數束其葉似麥而金色　廣異¶
記謝元卿至東岳夫人所居有異草葉如芭蕉花正黄¶
色光可以鑑曰此金光草也食之化形靈元夀與天齊¶
　開元遺事興慶池南岸有草數叢葉細心勁醉者過¶
<pb:KR3k0061_WYG_069-10b>¶
其旁摘草嗅之立醒名醒醉草　杜陽編順宗時拘彌¶
國貢變晝草𩔖芭蕉可長三尺而一莖千葉𣗳之則百¶
歩内昏黒如夜　杜陽編元載造芸暉堂芸暉香草也¶
岀于闐國香潔如玉入土不朽為屑以塗壁故名其堂¶
又李輔國家夏則設迎凉草其色𩔖碧幹若苦竹葉細¶
如杉挂之窓户間凉風自至　述異記桂林有睡草見¶
之則令人睡一名醉草亦名&KR0568;婦草岀南海又寡草特¶
生而不叢　要覽苾蒭西天草名體性柔軟引蔓旁布¶
<pb:KR3k0061_WYG_069-11a>¶
馨香逺聞不背日光喻岀家人　奚囊橘柚幅羅草岀¶
賈超山李少君取絳唇之血丹虹之涎靈龜之膏阿紫¶
之丹搗幅羅草和成香煙如水紋蛟龍百&KR0988;岀没其間¶
　三輔黄圖瀛洲有草名曰芸苖狀如菖蒲食葉則醉¶
餌根則醒　拾遺記樂浪之東背明國有虹草枝長一¶
丈葉如車輪根大如轂花似朝虹之色齊桓公植於庭¶
以表霸者之瑞宵明草夜視如列燭晝則無光黄渠草¶
映日如火其堅靭若金聞遐草服者耳聰香如桂莖如¶
<pb:KR3k0061_WYG_069-11b>¶
蘭岱輿山有遥香草其花如丹光耀日月葉如㤀憂花¶
葉俱香扇馥數里其子如薏中實甘香食之體如草香¶
又溽乗草高五丈葉色紺莖如金形如半月之勢亦曰¶
半月草質温柔可為布為席　述異記瑶琨去玊門九¶
萬里有碧草如麥割之以醸酒則味如醇酎秦趙間有¶
相思草狀如石竹而節節相續一名㫁腸草又名愁婦¶
草亦名孀草人呼為寡婦莎錫義山生微蘅草有風不¶
偃無風獨揺北方胡地生蓆萁草一名塞路楚中有宮¶
<pb:KR3k0061_WYG_069-12a>¶
人草狀如金簦花色紅翠俗說楚靈王時宫人數千皆¶
多愁曠死者葬之墓上生此　拾遺記方丈山有草名¶
濡姧葉色如紺莖色如漆細軟可縈海人織以為席薦¶
卷之不盈一手舒之則坐萬國之賓莎蘿為經莎羅草¶
細如髮一莖百尋柔軟香滑羣仙以為龍鵠之轡員嶠¶
有草名芸&KR0382;色白如雪一枝二丈夜視有白光可以為¶
杖岱輿山有草名莾煌葉圎如荷去之十歩炙人衣則¶
燋刈之為席方冬彌温以枝相摩則火岀矣　福地記¶
<pb:KR3k0061_WYG_069-12b>¶
武當縣石堦山西北角大松𣗳下生救窮草冬夏不枯¶
日食三寸絶榖不飢陶先生謂之西岳佐命是也　典¶
要夀榮草岀少室金山丘下服之不老餌玊長生草一¶
名通天價值千金　十洲記祖洲在東海中上有不死¶
之草生瓊田中一名養神芝草形如菰苖長三四尺秦¶
始皇時多枉死者有鳥銜此草覆死人面當時起坐而¶
自活也　尸子赤縣洲為崑崙之墟生玊紅草食其一¶
實醉臥三百嵗　物𩔖志䕶門草岀常山取置戸下或¶
<pb:KR3k0061_WYG_069-13a>¶
有過其門者草必叱之一名神䕶草一名百靈草　酉¶
陽雜爼舞草岀雅州獨莖三葉葉如决明一葉在莖端¶
両葉居莖之半相對人或近之則欹抵掌謳曲則揺動¶
如舞　益州草木記雅州岀虞美人草唱虞美人曲則¶
應拍而舞　賈氏談録虞美人草狀如雞冠花葉相對¶
　廣志南海有草叢生如藤蔓土人視其節以占一嵗¶
之風每一節則一風無節則無風名曰知風草　興化¶
府志候潮草葉間有莢如榆莢潮至即開退即合　癸¶
<pb:KR3k0061_WYG_069-13b>¶
辛雜志起死回生草一名押不盧岀回回國以少許磨¶
酒飲人則通身麻痺而死雖加以刀斧亦所不知至三¶
日别以少藥投之即活御苑中亦儲之　一統志栁州¶
産苴草如茅高二三尺食之多夀故又名不死草夏月¶
采置几筵中則蚊蠅不近物亦不腐　述異記東海有¶
島曰龍駒川産龍蒭草馬食之日行千里　西壑𫝊南¶
荒有地日草日中三足烏欲下食此草羲和馭之以手¶
掩烏目葢烏食此草則美悶不能動矣　括地圖太極¶
<pb:KR3k0061_WYG_069-14a>¶
山有華芝草采而服之可以通萬里之語　雜俎蜜草¶
岀北天竺國蔓生大葉秋冬不死被霜露遂成蜜如塞¶
上&KR0382;鹽　留青日札撒馬兒罕小草叢生葉細如藍秋¶
露凝其上味如蜜可熬為餳葢甘露也　花木考羊刺¶
草上生蜜名刺蜜味甚佳南平城羊刺無葉其蜜色明¶
白而味甘鹽城羊刺葉大其蜜色青而味薄　彚𫟍含¶
生草岀靺鞨國婦人難産口中含之立産　𩔖山相憐¶
草南丹山岀或有所屬密以此草擲之著身不脫必相¶
<pb:KR3k0061_WYG_069-14b>¶
從不舍也　花木考西域有草名九枝秀若聖人降生¶
則此草生於潔净之地又左行草使人無情范陽長貢¶
又獨搖草帶之令夫婦相愛生嶺南頭如彈子尾若鳥¶
尾两片開合見人自動　洞冥記合歡草狀如蓍一株¶
百莖晝則衆條扶疎夜則合為一莖萬不遺一謂之神¶
草　道籥𤣥鹿草生於名山人迹不到處烹而食之夀¶
二千嵗　番禺雜記草名火河火不能燒若河隔火故¶
名　彚𫟍芳苡草如麻岀奔盧國燃之以為燈有白&KR0235;¶
<pb:KR3k0061_WYG_069-15a>¶
黒龍来戲焉　洞冥記躡空草又名掌中芥葉如松取¶
子置掌中吹之而生一吹長一尺至三尺止然後移於¶
地不經掌中吹者不生食之能空中孤立故名　王氏¶
談録北方有鐵脚草採取隂乾投之沸湯中頃之莖葉¶
舒卷如生　奚囊橘柚女香草婦女佩之則香聞數里¶
男子佩之則臭昔海上有丈夫拾得此草嫌其臭棄之¶
有女子拾之香甚其人欲奪之逐女子不及乃止呂氏¶
春秋海上有逐臭之夫疑即此事　物𩔖相感志透山¶
<pb:KR3k0061_WYG_069-15b>¶
根其為草葉𩔖蕪菁可以㸃化黄金謂之仙藥一人採¶
之就鐵鍋中煮變為金以獻蜀王問耆老曰透山根也¶
　　　雜草¶
博物志天姥曰太陽之草名曰黄精餌之可以長生¶
抱朴子黄精服其花勝實服其實勝根有黄精處必有¶
黄雲時起　庶物異名疏黄精一名重樓一名菟竹一¶
名雞格一名救窮一名鹿竹本草名地髄　詞林海錯¶
青精一名南天燭又曰墨飯草以其可染黒飯也道家¶
<pb:KR3k0061_WYG_069-16a>¶
謂之青精飯　爾雅註疏江東有鬼目草一名苻莖似¶
葛葉圎而毛子如耳璫赤色叢生雞腸草一名蘩&KR1562;多¶
生下濕坑渠之側人家園庭亦有之軒于水草一名蔓¶
于江東呼為莤柱夫可食之草一名揺車又呼翹揺車¶
蔓生紫華華翹起揺動故名云蘮蒘一名竊衣似芹可¶
食子大如麥兩兩相合有毛著人衣横目草蔓生一名¶
結𫃵俗謂之鼓筝草東海有綸草組草華山有帛草布¶
草俱因其形似為名　山海經嶓冢有蓇蓉草葉如蕙¶
<pb:KR3k0061_WYG_069-16b>¶
本如桔梗黒花而不實食之使人無子小華山有萆荔¶
草狀如烏韭生於石上亦縁木而生食之已心痛熊耳¶
山有葶薴草狀如蘇而赤華朝歌山潕水有莽草俱可¶
毒魚甘&KR0037;山有蘀草葵本而杏葉黄華而荚實可以已¶
瞢脫扈山有植楮草狀如葵葉而赤華可以已癙食之¶
不眯大&KR2019;山有牛傷草葉如榆方莖而蒼可以禦兵臯¶
塗山有無條草狀如藳茇葉似葵而赤背可以毒䑕青¶
要山有荀草状如葌而方莖黄花赤實夲如藁本服之¶
<pb:KR3k0061_WYG_069-17a>¶
美人色休與山有夙條草狀如蓍赤葉而本叢生可為¶
簳招揺山有祝餘草狀如韭而青華食之不飢又有䔄¶
草狀如&KR1637;白華黒實澤如蘡薁竹山有黄雚草狀如樗¶
葉如麻白華赤實如赭浴之已疥崑崙之丘有薲草状¶
如葵味如蔥食之已勞牛首山有鬼草葉如葵而赤莖¶
其秀如禾服之不憂陽華山有藷藇草狀如橚實如瓜¶
味酸甘食之已瘧鼓鐘山有焉酸草方莖黄花圎葉而¶
三成可以為毒(為治/也)姑媱之山帝女死焉化為瑶草其¶
<pb:KR3k0061_WYG_069-17b>¶
葉胥成(言葉相/重也)其花黄其實如菟絲服之媚於人半石¶
山有嘉榮草生而秀高丈餘赤葉赤華而不實服之者¶
不畏霆大騩山有&KR1668;草状如蓍而毛青華白實服之不¶
夭　爾雅邢疏芏草一名夫王郭璞云芏草生海邊似¶
莞藺今南方越人採以為席　南方草木狀吉利草莖¶
如金&KR0107;股形𩔖石斛根𩔖芍藥交廣里俗多畜蠱毒惟¶
此草觧之呉黄武中江夏李俁以罪徙合浦初入境遇¶
毒其奴名吉利者偶得是草與俁服遂觧因以吉利為¶
<pb:KR3k0061_WYG_069-18a>¶
名又良耀草枝葉如麻黄花白如牛李秋結子如小粟¶
煨食之觧毒功不亞於吉利始有梁耀者得是草因亦¶
以為名梁轉為良耳岀高凉　三齊記鄭𤣥教學處有¶
草如薤而細俗謂康成書帶草　拾遺記晉太始十年¶
浮支國獻望舒草其色紅近望如卷荷逺望如舒荷¶
物𩔖相感志鹿目草生江南山足下高丈餘葉似常而¶
長紫花長穗秋中熟如搗投水中魚悉浮岀　孔六帖¶
王式徙安南都䕶浚濠繞栅外植刺草宼不可冒　酉¶
<pb:KR3k0061_WYG_069-18b>¶
陽雜俎劉&KR1427;草一名鹿活草宋元嘉中青州劉&KR1427;射一¶
鹿剖五臟以此草塞之蹶然而起&KR1427;怪而㧞草復倒如¶
此三度&KR1427;録此草種之主傷折俗呼為劉&KR1427;草　鳯翔¶
退耕𫝊元和時館閣湯飲待學士者煎麒麟草　五代¶
史褭潭有息雞草尤美而本大馬食不過一本而飽陽¶
城淀草軟如茸可藉以寢　述異記懸腸草一名思子¶
蔓南中呼為離别草太原晉陽以北生屏風草　述異¶
記麝香草一名紫述香一名紅蘭香一名金桂香岀蒼¶
<pb:KR3k0061_WYG_069-19a>¶
梧桂林上郡界今呉中有麝香草色似紅藍而甚芳香¶
　酉陽雜俎奈祗草岀佛林國苖長三四尺根大如鴨¶
卵葉似蒜葉中心抽條甚長莖端有花六岀紅白色花¶
心黄赤取其花壓以為油塗身除風氣　拾遺記晉武¶
帝時後堂生草三株莖黄葉緑若總金抽翠花條苒弱¶
状似金䔲　謝恵連仙人草贊余之中園有仙人草焉¶
春頴其苖夏秀其英秋有貞實冬無彫色　廣博物志¶
舜草今之孝草也葳㽔草一名麗草又名女草江浙呼¶
<pb:KR3k0061_WYG_069-19b>¶
為娃草　南方草木狀鶴草一名媚草蔓生其花麴塵¶
色淺紫蒂葉如栁而短當夏開花形如飛鶴觜翅尾足¶
無所不備岀南海上有蟲老蛻為蝶赤黄色女子藏之¶
謂之媚蝶能致其夫憐愛又肥馬草瀕海郡邑多馬有¶
草葉𩔖梧桐而厚取以秣馬謂之肥馬草馬頗嗜而食¶
果肥壯　西京雜記終南山多離合草葉似江蘺而紅¶
緑相雜莖皆紫色氣如蘿勒　衡嶽志天堂峰有石室¶
其中生草両莖相纒有垂頭如縧俗呼為羅漢縧岩竇¶
<pb:KR3k0061_WYG_069-20a>¶
中多生　酉陽雜俎有草蔓生色白花微紅大如粟秦¶
人呼為野狐絲　博物志海上有蒒草實如大麥七月¶
熟歛穫至冬乃訖名曰自然穀　酉陽雜俎三白草初¶
生不白入夏葉端方白農人候之蒔田三葉白草畢秀¶
矣葉似薯蕷　丹鉛續録按左思呉都賦曰東風扶留¶
注東風草名玊篇作菄風又按齊民要術引廣州記曰¶
東風華葉似苔莖紫宜肥&KR0079;作羮味如酪香氣似馬蘭¶
　困學紀聞荘子楚狂之歌所謂迷陽人多不曉胡明¶
<pb:KR3k0061_WYG_069-20b>¶
仲云荆楚有草叢生修條四時𤼵穎春夏之交華亦毓¶
麗條之腴者大如巨擘剥而食之其味甘美野人呼為¶
迷陽其膚多刺故曰迷陽迷陽無傷吾行　蜀中方物¶
記鴛鴦草春晩葉生其稚蘤在葉中兩兩相向如飛鳥¶
對翔　本草地蜈蚣草生塍野中左蔓延右右蔓延左¶
葉宻對生似蜈蚣形穗甚長俗呼過路蜈蚣其延上𣗳¶
者呼飛天蜈蚣根葉並入藥治一切癰腫蜈蚣傷者入¶
鹽少許擣塗效　留青日札金燈一名無義草葢花葉¶
<pb:KR3k0061_WYG_069-21a>¶
不相見也一名獨揺又名離母　太倉志金燈俗呼忽¶
地笑穿山甚廣重九登高燦若丹霞亦竒草也　鴈山¶
志金綿草即&KR0521;殻草葉圎如&KR0521;殻節間有紅線長尺許¶
　羣芳譜虎刺葉深緑而潤枝繁細多刺四月開細白¶
花花落結子紅如丹砂子性堅雖嚴冬厚雪不能敗至¶
花開時子猶未落産蕭山者不如虎丘者更佳宜種隂¶
濕處年久緑葉層層如葢結子紅鮮若綴火齊然　羣¶
芳譜老少年一名雁来紅初岀如莧至秋深脚葉深紫¶
<pb:KR3k0061_WYG_069-21b>¶
而頂葉嬌紅其純紅者名老少年紅紫黄緑相兼者名¶
錦西風又名十様錦又名錦布衲二種俱状秋色　藝¶
花譜老少年脚葉紫而頂紅少年老頂黄而葉緑　農¶
圃六書萬年青一名千年蒀龍膽草一名陵游花極媚¶
竹葉蘭一名鈴兒草花似鋼鈴　羣芳譜淡竹葉春生¶
苖細莖緑葉儼如竹一窠數十&KR0161;&KR0161;結子八九月抽莖¶
結小長穗花可作畫燈青翠砂緑等用根名碎骨子¶
曲洧舊聞筆談載淡竹葉謂淡竹對苦竹凡苦竹之外¶
<pb:KR3k0061_WYG_069-22a>¶
皆淡竹也新安郡界中自有一種竹葉稍大於常竹枝¶
莖細高者尺許土人以作熟水極香美可喜方藥所湏¶
悉用之有效豈存中未之見耶　李時珍本草長松草¶
一名仙茆生古松下根色如薺苨長三五寸味甘微苦¶
似人蓡　曲洧舊聞長松草産五䑓山治大風有殊効¶
世人所不知也文殊指以示&KR0746;僧僧如其所教其患即¶
愈　爾雅卷施草拔心不死　南越志寜鄉縣草多卷¶
施江淮間謂之宿莽　正字通宿莽遇冬不死枲耳至¶
<pb:KR3k0061_WYG_069-22b>¶
秋早彫二物不同韻會誤合為一　爾雅虉綬郭註小¶
草有雜色似綬故曰綬草　廣雅附支蓪草也　通志¶
通草曰丁翁曰王翁萬年方書亦謂之木通爾雅曰離¶
南活莌以活莌亦謂之離南今人謂之通草其瓤白可¶
愛婦人取以為首餙其實曰燕&KR2467;子曰烏&KR2467;曰桴棪子¶
曰挐子　留青日札王叡迎神歌曰蓪草頭花栁葉裙¶
今作通草　羣芳譜翠雲草性好隂色蒼翠可愛細葉¶
柔莖重重碎蹙宛若翠鈿其根遇土即生見日則消栽¶
<pb:KR3k0061_WYG_069-23a>¶
於虎刺芭蕉秋海棠下極佳　本草經夏枯草一名夕¶
句一名乃東　方書羊蹄草秋冬生長夏至死主治秃¶
瘡隂蝕　王朗與魏太子書臯蘇釋勞(臯蘇草名能/釋人之勞)¶
本草鬼針草生池畔方莖葉有椏子似&KR0107;脚著人衣如¶
針一名鬼&KR0107;　花木考金星草葉上有金星㸃根中有¶
黒筋如髮又謂之出髪草俗傳用以浸油塗頭上秃處¶
則髪生　水經注牧靡草可以觧毒鳥多誤食烏喙口¶
中毒必急飛徃牧靡山啄牧靡以觧毒　曲洧舊聞新¶
<pb:KR3k0061_WYG_069-23b>¶
安郡婺源縣境中産一種草莖葉柔弱引而不長葉𩔖¶
甘菊葉俗呼蔗今訛為&KR0210;食之味苦而有餘甘又呼苦¶
益菜　本草綱目燈心草一名虎&KR0161;草一名碧玊草生¶
江南澤地陕西亦有叢生莖圎細而長直呉人蒔之取¶
瓤為炷以草織席及蓑　中華古今注草有虎&KR0161;者江¶
東亦織為席曰西王母席　羣芳譜&KR0235;尾草柔莖青色¶
葉長寸餘附莖對生每邊各七八葉相連本寛以漸而¶
狭儼如&KR0235;尾喜隂　農圃六書虎耳草一名金絲荷葉¶
<pb:KR3k0061_WYG_069-24a>¶
莖間有紅絲繚繞之　羣芳譜虎耳一名石荷葉莖微¶
赤有細白毛葉如荷葢大如錢面青背微紅夏開小花¶
淡紅色生隂濕處　正字通狗尾草苖葉似粟而小穗¶
黄形似狗尾莖治目痛故又名光明草一名阿羅漢草¶
即莠也　任士林賦序吉祥草酷似蘭而踈秀人云十¶
嵗一花余見一本紫莖而花莖纔二寸綴花数十似瑞¶
香而歛小近玩之有香氣　羣芳譜吉祥草叢生不拘¶
水土石上俱可種色長青花紫蓓結小紅子然不易開¶
<pb:KR3k0061_WYG_069-24b>¶
花可登盆以伴孤石靈芝清雅之甚或云花開則家有¶
吉&KR0159;事人以其名佳多喜種之　升菴外集苛小草也¶
今但知為苛刻之苛藐紫草也今但知為藐然之藐藎¶
染草也今但知為忠藎之藎　南史醎草葉似邪蒿而¶
氣香味醎女人國食醎草如禽獸　賢奕編塞北有蚊¶
母草草懋而蚊變　永嘉記青田縣有草葉似竹可染¶
碧名為竹青故名其地曰青田　山堂肆考高昌國有¶
草名白㲲纈其花可以為布為巾　本草綱目箬草一¶
<pb:KR3k0061_WYG_069-25a>¶
名遼葉李時珍曰似竹而弱故名篛其生踈遼故又謂¶
之遼生南方平澤根莖皆似小竹葉與蘀似蘆荻葉面¶
青背淡柔而韌新舊相代四時常青男人取葉作笠女¶
人以襯鞵底　庶物異名疏雁膳草名也管子地員篇¶
曰其種鴈膳黒實朱跗¶
　　　惡草(附草異/)¶
本草經鉤吻一名野葛　博物志太隂之草名曰鈎吻¶
食之入口立死　朝野僉載冶葛食之立死有冶葛處¶
<pb:KR3k0061_WYG_069-25b>¶
即有白藤花能觧冶葛毒嶺南風俗多為毒藥令奴食¶
冶葛死埋之土中蕈生正當腹上者食之立死手足額¶
上生者當日死旁自外者數日死逺者或一月両月或¶
一年兩年亦死　閩部疏斷腸草一枝三葉葉大如蔞¶
食之輙死觧此毒者先以&KR0097;灌之已復灌羊血吐岀可¶
不死　酉陽雜俎落逥(一曰博/落廽)有大毒生江淮山谷中¶
莖葉如麻莖中空吹作聲如勃邏廽因名之　談叢滇¶
中有草名金剛繤其幹如珊瑚多刺色深碧小民多𣗳¶
<pb:KR3k0061_WYG_069-26a>¶
之門屏間此草性甚毒犯之或至殺人余問滇民植此¶
何為曰以辟邪耳　賢奕編百粤間有草結實如小毬¶
俗名顛茄服之則心狂　墨莊漫録川陕間一種惡草¶
土人呼為䕭(音/贊)麻其枝葉拂人肌肉即成瘡疱　彚𫟍¶
牧麻草大毒風吹其氣所至則数里内稻皆死李淳風¶
云有汁本清得水則稠見日則濕入隂則乾在夏欲凉¶
在冬欲温　花木考獨自草有大毒煎傅箭簇人中之¶
立死生西南夷中獨莖今夷獠中猶用此藥傳箭鏃¶
<pb:KR3k0061_WYG_069-26b>¶
正字通羊躑躅毒草也一名黄杜䳌一名老虎花一名¶
閙羊花葉似桃葉花五岀蕊瓣皆黄氣味惡有大毒¶
事物原始地鞭草梗長二三尺節長三寸許如鞭故名¶
地鞭其草㫁節埋土中就節上生梗梗上生葉節下生¶
根一時不能盡除亦惡草也　彚𫟍夫娘子草草子甚¶
細如刺善惹人衣其氣臭惡按南方苖人謂妻曰夫娘¶
又謂婦人無行者亦曰夫娘葢言其臭穢善惹人耳南¶
宋蕭齊尚佛法故法琳云閣内夫娘悉令持戒謂夫人¶
<pb:KR3k0061_WYG_069-27a>¶
娘子也¶
草異　漢書元帝永光二年天雨草葉相糺結如彈丸¶
　續漢書靈帝中平元年東郡陳留濟陽長垣濟隂諸¶
縣界有草生大如指状似鳩爵龍蛇鳥獸之形五色各¶
如其物毛羽頭目足翅皆具或作人形操持弓弩牛馬¶
萬物之状　晉書惠帝元康二年巴西郡界草皆生花¶
結子如麥可食　拾遺記元熈時三株草化為三栁枝¶
葉似揚　五行志光啓(唐僖宗/年號)元年河中觧永樂生草¶
<pb:KR3k0061_WYG_069-27b>¶
葉自相繆結如旗旌之状時人以為旗子草¶
　　(附/)藤¶
爾雅諸慮山櫐注今江東呼櫐為藤藤似葛而粗大也¶
　廣雅藟藤也　張騫出関志酒杯藤岀西域藤大如¶
臂葉如葛花實如梧桐花堅可以酌酒自有文章映徹¶
可愛實香美消酒土人提酒至藤下摘花酌酒仍以其¶
實醒酒　異𫟍永陽縣有神農窟窟前有五色藤花形¶
似菱朝紫中緑晡黄暮青夜赤五色迭曜　地理志循¶
<pb:KR3k0061_WYG_069-28a>¶
州貢五色藤盤　彚𫟍蔞葉藤葉似葛蔓延於𣗳可為¶
醤即漢書所謂蒟醤也忠州岀引藤大如指中空可吸¶
俗用以取酒　酉陽雜俎人子藤安南國有之紅色在¶
蔓端有刺其子如人狀燒之則集象　清異録終南山¶
岀瓔珞藤軟碧可愛葉甚小有子纍纍然纒固其上有¶
如瓔珞　裴氏廣州記土人伐船為業随𣗳所在就以¶
成槽而去水逺山有膏藤津汁軟滑無比以此導地牽¶
之如流雖五六丈船數人便運　南州異物志杜芳藤¶
<pb:KR3k0061_WYG_069-28b>¶
形不能自立根本縁繞他木作房藤連結如羅網相&KR0482;¶
然後皮理連合鬱成林所託𣗳既死然後扶踈六七丈¶
也　南方草木狀紫藤葉細長莖如竹根極堅實重重¶
有皮花白子黒置酒中久不腐敗其莖截置烟炱中經¶
時成紫者可以降神榼藤依𣗳蔓生如通草藤子紫黒¶
色一名象豆三年方熟其殻貯藥不壊觧諸藥毒生南¶
海　臨海異物志鍾藤附𣗳作根軟弱須縁𣗳而作𣗳¶
即纒死且有惡汗尤令速朽藤盛成𣗳大者數圍又&KR0034;¶
<pb:KR3k0061_WYG_069-29a>¶
藤圍數寸可以為杖篾以縳船及為席勝於竹也　博¶
物志剡溪藤可造紙　顧微廣州記水藤人山行渴則¶
㫁取汁飲之治人體有損絶沭則長髪去地一丈㫁之¶
輙更生根至地永不死　藝文𩔖聚野聚藤縁𣗳木二¶
月花色仍連著實五六月熟大如羮甌其味甜酢出蒼¶
梧蘭子藤生縁𣗳木正二月花青色四五月熟實如梨¶
赤如雄雞冠生食之味淡泊出交阯合浦菽藤生金封¶
山俚人徃徃賣之其色正赤出興古浮沉藤生子大如¶
<pb:KR3k0061_WYG_069-29b>¶
韲甌正月花色仍連著實十月臘月熟色赤生食之甜¶
酢出交阯九真　齊民要術簡子藤生縁𣗳木實如梨¶
赤如雞冠核如魚鱗取生食之淡泊甘苦　南史齊解¶
叔謙母病聞空中人語曰得丁公藤為酒便差即訪醫¶
至宜都山一老人曰此丁公藤也取歸醫母即愈　花¶
木考大藤峡相傳有藤流而生長數百尺㫁之汁岀水¶
為之赤　花木續考狗頸藤俗呼魚藤覆地而生取其¶
根搥爛可以藥魚　留青日札新興縣㫁續藤人山行¶
<pb:KR3k0061_WYG_069-30a>¶
渴則取其汁而飲之愛州蒟醤人家多種蔓生子長大¶
謂苖為浮留藤　困學紀聞䇿扶老以流憇扶老藤名¶
以為杖也見蔡順傳注　太平清話天台藤可斸為杖¶
然有數種有含春藤石南藤清風藤耆婆藤天夀根藤¶
　本草地龍藤生天目山繞𣗳盤屈如龍黄藤生嶺南¶
状如防己土人常服之根如牡丹骨柔皮厚&KR0079;白&KR0466;冬¶
不彫甘藤一名感藤状如雞卵大汁甘如蜜含水藤一¶
名大瓠藤状似葛葉如枸把斷之水岀可止渴省藤一¶
<pb:KR3k0061_WYG_069-30b>¶
名赤藤皮赤大如指可縛物又有龍手牛領鬼膞斑珠¶
息王萬一曼遊金稜含春獨用祁婆諸名　紺珠天綩¶
綖在𣗳上絲絡峩眉山名為普賢袈裟曼遊藤寄生大¶
𣗳春花色紫葉如栁又名沉蘤藤　杜陽雜編萬根藤¶
一子而生萬根枝葉皆碧鉤連盤屈䕃一畝其花𩔖芍¶
藥而蘂色殷紅細如絲髮可長五六寸一孕之内不啻¶
千莖亦謂之絳心藤　本草千金藤有數種生北地者¶
根大如指色似漆生南土者黄赤如細辛鉤藤状如葡¶
<pb:KR3k0061_WYG_069-31a>¶
萄藤而有鉤紫色倒掛藤生深山有逆刺如懸鉤倒挂¶
於𣗳金銀藤一名左纒藤其花長瓣垂髮黄白相間而¶
藤左纒故名¶
　¶
　¶
　¶
　¶
　¶
<pb:KR3k0061_WYG_069-31b>¶
　¶
　¶
　¶
　¶
　¶
　¶
　¶
　格致鏡原卷六十九¶
