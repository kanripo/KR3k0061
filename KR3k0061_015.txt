# -*- mode: mandoku-view; -*-
#+TITLE: 格致鏡原
#+DATE: 2015-08-24 23:36:22.232624
#+PROPERTY: ID KR3k0061
#+PROPERTY: BASEEDITION WYG    
#+PROPERTY: JUAN 卷十五
<pb:KR3k0061_WYG_015-1a>¶
欽定四庫全書¶
　格致鏡原卷十五　　　　大學士陳元龍撰¶
　　冠服𩔖(三/)¶
　　　衣¶
總論　左傳衣身之章也　白虎通衣者𨼆也所以𨼆¶
形也　逸雅凡服上曰衣衣依也人所依以芘寒暑也¶
領頸也以壅頸也亦言總領衣體為端首也襟禁也交¶
於前所以禁禦風寒也袂掣也掣開也開張之以受臂¶
<pb:KR3k0061_WYG_015-1b>¶
屈伸也袖由也手所由出入也亦言受也以受手也衿¶
亦禁也禁不得解㪚也　爾雅注衣裗謂之䘽衣纓也¶
齊人謂之攣或曰袿衣之飾黼領謂之襮繡刺黼文以¶
褗領縁謂之純衣縁飾也袕謂之褮衣開孔也衣眥謂¶
之襟交領也衱謂之裾衣後裾也衿謂之袸衣小帶佩¶
衿謂之褑佩玊之帶上屬　輶軒絶代語秦晉間謂無¶
緣之衣曰䘪䘿江湘之間謂複襦曰筩&KR0008;　卓氏藻林¶
纓□衣領也文選纓□流芳　庶物異名疏繄袼謂之¶
<pb:KR3k0061_WYG_015-2a>¶
䙔(音嘔見/方言)郭璞云即小兒次衣也　事物紺珠摺䘭(音/折)¶
(至/)衣紋襋(音/&KR0068;)衣領袵(音/&KR0216;)衣襟裔(音/曵)衣邉縁(音/院)純邉&KR0008;絯¶
衣兠　肯綮録小兒衣曰綳&KR0008;　方言布而無縁敝而¶
袟之謂之襤褸　集韻襰&KR0008;衣破也&KR0008;褬亦衣敝也¶
書叙指南錦繡文采衣曰靡曼之衣(見墨/子)婦人麗服曰¶
被文縠之華袿(見七/啟)著破衣曰穿空(見鮑/宣傳)葛衣曰纎絺¶
(見潘/岳賦)僕射服曰皁襜(見鮑/永傳)尚書令所服曰絳服(見齊/職儀)¶
漢書兩粤傳上褚五十衣中褚三十衣下褚二十衣遺¶
<pb:KR3k0061_WYG_015-2b>¶
王師古注以綿装衣曰褚上中下者綿之多少厚薄之¶
差也　漢書叔孫通傳衣一襲師古注一襲上下皆具¶
也今人呼為一副也　揚雄方言梁益之間裂帛為衣¶
曰摫　宋卜子楊園𫟍疏太液池西有武帝曝衣閣常¶
至七月七日宫女出后衣登樓曝衣　酉陽雜俎衣服¶
鬼名葚遼¶
厯代衣制　禮運昔先王未有麻絲衣其羽皮鄭注此¶
上古之時也　物原有巢氏始衣皮軒轅妃嫘祖始育¶
<pb:KR3k0061_WYG_015-3a>¶
𧖟緝麻以興機軸而成布帛唐堯加以絺苧木綿草布¶
毛罽虞舜加以錦繡秦始皇作夾襭　墨子古之人未¶
知有衣服之制故聖人作之冬則絹帛輕且暖夏則絺¶
綌清且涼所以適身體如肌膚也　董巴輿服志後世¶
聖人觀翬翟之文榮華之色乃染帛以效之始作五采¶
成以為服　帝王世紀黄帝始去皮服為上衣以象天¶
為下裳以象地　家語黄帝與炎帝戰克之始垂衣裳¶
作黼黻　物原軒轅始定服色凡人君所尚服色各依¶
<pb:KR3k0061_WYG_015-3b>¶
五運更之色　吕氏春秋胡曹作衣　淮南子伯余作¶
衣　韓子堯之有天下也冬日鹿裘夏日葛衣　虞書¶
帝曰予欲觀古人之象日月星辰山龍華蟲作繪宗彛¶
藻火粉米黼黻絺繡以五采彰施於五色作服　物原¶
周公始制天子服四時各以其色　月令季夏命婦官¶
染彩黼黻文章必以法故無或差忒黑黄蒼赤莫不質¶
良以給郊廟祭祀之服以為旗章以别貴賤䓁級之度¶
　漢雜事髙祖時令羣臣議天子所服衣服以安天下¶
<pb:KR3k0061_WYG_015-4a>¶
謁者趙堯舉春季舜舉夏倪湯舉秋貢禹舉冬五時衣¶
始於此　晉書魏明帝以公卿袞衣黼黻之飾擬於至¶
尊多所減損天子服刺繡文公卿服織成文及晉受命¶
遵而不改　晉書孫休後衣服之制上長下短又積領¶
五六而裳居一二干寶以上饒奢下儉逼上有餘下不¶
足之妖至皓卒以上奢下困亡國晉武泰始初衣服上¶
儉下豐著衣者皆厭䙅此君衰弱臣放縦下掩上之象¶
　物原隋文帝始制天子服專尚黄　𤣥覽煬帝定品¶
<pb:KR3k0061_WYG_015-4b>¶
官服色三紫五朱六以下緑吏青庶人白商皁　宋燕¶
翼貽謀録舊制品官服緋紫皆以品格故選人久次多¶
服緋紫京朝遷轉之速者反多服緑太平興國六年十¶
一月冬至郊祀赦文令常參官衣緋緑　燕翼貽謀錄¶
祥符八年三月庚子詔自中宫以下衣服並不得以金¶
為飾應銷金貼金縷金間金戭金圈金剔金撚金&KR0281;金¶
陷金明金泥金榜金背金影金䦨金盤金織金金線皆¶
不許造　羣書考索宋制婦人服従夫子五䓁以上親¶
<pb:KR3k0061_WYG_015-5a>¶
及五品以上母妻服紫衣腰襻褾縁用錦繡九品以上¶
母妻服朱衣流外及庶人不服綾羅縠五色線鞾履凡¶
襴色衣不過十二破渾色衣不過六破　王曽筆録每¶
嵗誕節端午初冬各賜時服有差内公服舊制雖冬賜¶
亦止單製太祖以方冬不宜賜單衣特命改制今公卿¶
大夫有裌公服自此始　七修𩔖藁洪武二十三年三¶
月上見朝臣衣服多取便易日至短窄有乖古制命禮¶
部尚書李源名䓁參酌時宜俾有古義議凡官員衣服¶
<pb:KR3k0061_WYG_015-5b>¶
文官自領至裔去地一寸袖長過手復回至肘袖樁廣¶
復回不及肘三寸庶民衣長去地五寸武職官去地五¶
寸袖長過手七寸袖樁廣一尺袖僅出拳軍人去地七¶
寸袖長手五寸袖樁七寸袖口僅出拳頒示中外¶
法服　蔡沈尚書註日月星辰山龍華蟲六者繪之於¶
衣宗彛藻火粉米黼黻六者繡之於裳所謂十二章也¶
又按周禮冕服九章登龍於山登火於宗彛以龍山華¶
蟲火宗彛五者繪於衣以藻米黼黻四者繡於裳盖増¶
<pb:KR3k0061_WYG_015-6a>¶
損有虞之制而為之耳華蟲雉也宗彛虎蜼也藻水草¶
也粉米白米也黼如斧形黻兩已相背也　朱子詩傳¶
天子袞衣其龍一升一降上公袞衣惟一降龍其首卷¶
然故謂之袞也　陳畱風俗記襄邑縣睢渙之間出文¶
章故有黻藻絺繡日月華蟲以奉天子　周禮内司服¶
掌王后之六服褘衣(褘與翬同伊雒而南素/質五色皆備成章曰翬)揄狄(狄與/翟同)¶
(江淮而南青質五/色皆備成章曰揄)闕狄(闕狄刻而不畫/此三者皆祭服)鞠衣(告桑之/服也)展¶
衣(以禮見王及/賓客之服也)縁衣(御於王之服亦/以宴居縁音褖)素沙(今之白絹也/六服皆以素)¶
<pb:KR3k0061_WYG_015-6b>¶
(沙為/裏)辨外内命婦之服鞠衣展衣縁衣素沙(内命婦九/嬪服鞠衣)¶
(世婦服展衣女御服縁衣外命婦孤之妻服鞠衣卿/大夫之妻服展衣士之妻服縁衣皆以素沙為裏)¶
三禮圖褘衣翬雉名也其色𤣥後鄭以為素質五彩刻¶
繒為翬雉之形五色畫之綴於衣上后従王祭先王則¶
服之上公二王後夫人助君祭宗廟皆服之揄狄讀為¶
揺翟雉名青質五采故刻繒為揄狄之形而五采畫之¶
綴於衣上以為文章然則揄狄之衣其色青后従王祭¶
先公則服之侯伯夫人助君祭宗廟亦服之闕翟其衣¶
<pb:KR3k0061_WYG_015-7a>¶
色赤但刻赤色之繒為雉形間以文綴於衣上首飾如¶
之其子男夫人従君祭宗廟亦皆服之　禮玊藻王后¶
褘衣夫人揄狄君命屈狄　三禮圖鞠衣色黄告桑之¶
服色如鞠塵象桑葉始生展衣色白後鄭云展當為襢¶
襢之言亶也亶誠也此卿大夫之妻従夫助君祭宗廟¶
則服之縁衣色黑后接御見王之時則服之　丹鉛録¶
後周皇后服制受繭則服鷩衣聴女教則服鵫衣(音/罩)歸¶
寧則服&KR0008;衣(音/秩)鵫&KR0008;字惟見此盖蘓綽所制也　羣書¶
<pb:KR3k0061_WYG_015-7b>¶
考索皇后之服唐制三䓁一曰褘衣朝㑹服之二曰鞠¶
衣親𧖟服之三曰禮衣宴見服之國朝存其名常服龍¶
鳯珠翠冠霞帔　紺珠明朝制皇后翟衣𤣥色或紵絲¶
線羅紗繡翟雉於上蔽膝物如衣繡素色羅中單紗衣¶
則用紗白玉革帶織金大帶一條𤣥紵絲副帶一條錦¶
綬一副玉環三白玉鈎碾鳯文珮一副妃翟衣青色或¶
紵絲線羅紗繡翟雉於上蔽膝物如衣繡玉色線羅中¶
單紗衣則用紗一件紅縁襈青紅線羅銷金大帶一條¶
<pb:KR3k0061_WYG_015-8a>¶
紵絲副帶一條五色錦綬一副玉環二青紅綵結全白¶
玉鈎碾鳯文珮一副白玉革帶　身章撮要深衣古者¶
聖人之法服也攷之於經自有虞氏始焉其製用十五¶
升布鍛濯&KR0069;治而後為之上衣而下裳盖有制度存焉¶
　記王制有虞氏皇而祭深衣而養老疏謂白布衣以¶
質用白布也　記玉藻深衣三袪縫齊倍要衽當旁袂¶
可以回肘長中繼掩尺袷二寸袪尺二寸縁廣寸半¶
禮記古者深衣短無見膚長無被土續衽鉤邉要縫半¶
<pb:KR3k0061_WYG_015-8b>¶
下袼之髙下可以運肘袂之長短反詘之及肘制十有¶
二幅以應十有二月袂圓以應規曲袷如矩以應方負¶
繩及踝以應直下齊如權衡以應平　輿服志後漢乘¶
輿服深衣制有袍隨五時色　白雲許氏曰端衣古者¶
布幅二尺有二寸此衣身長二尺二寸袂亦二尺二寸¶
而屬幅謂袖接一幅也整齊端正故謂之端𤣥則其色¶
也　禮書𤣥端齋服也諸侯與士以為祭服玉藻𤣥端¶
以祭特牲冠𤣥端是也大夫士以為私朝之服玉藻朝¶
<pb:KR3k0061_WYG_015-9a>¶
𤣥端是也天子至士亦以為燕服玉藻天子卒食𤣥端¶
而居内則事父母端&KR1302;是也然則端衣所用固不一矣¶
　酉陽雜俎明衣起於左伯桃　禮書明衣之袂屬幅¶
而不削明衣之裳前三後四而不辟積衣之長也下膝¶
與要廣者異矣裳之長也及足跗與無見膚者異矣¶
事物𩔖考三代以來襲有明衣唐改用生絹單衣今但¶
新衣而已¶
諸衣名𩔖　禮玉藻纊為繭縕為袍襌為絅帛為褶注¶
<pb:KR3k0061_WYG_015-9b>¶
纊新綿也縕舊絮也衣之有著者用新綿則謂之繭用¶
舊絮則謂之袍有表而無裏者謂之絅有表裏而無著¶
者謂之褶　逸雅中衣言在小衣之外大衣之中也¶
徐野民車服注天子好禮釋奠中衣以緯縫縁其領袖¶
其朝服皁縁　庶物異名疏詩豈曰無衣與子同澤注¶
云澤裏衣以其親膚近於垢澤故謂之澤箋云褻衣近¶
汙垢疏云衣服之暖於身猶甘雨之潤於物故言與子¶
同澤正謂同袍裳是共潤澤也箋以上袍下裳則此亦¶
<pb:KR3k0061_WYG_015-10a>¶
衣名故易傳為襗説文云襗袴也是褻衣近汙垢也襗¶
是袍𩔖故論語注褻衣袍襗也　左傳衷其衵服以戲¶
於朝注衵服近身衣　逸雅汗衣近身受汗垢之衣也¶
詩謂之澤受汗澤也或曰鄙袒或曰羞袒作之用六尺¶
裁足覆胸背言羞鄙於袒而衣此耳　儀禮婦乘以几¶
姆加景乃驅御者代註景之制如明衣加之以為行道¶
御塵令衣鮮明也　庶物異名疏偏裻戎衣名晉獻公¶
使太子申生衣之偏裻文選襲偏裻以䜋列皮日休詩¶
<pb:KR3k0061_WYG_015-10b>¶
索漠抛偏裻　禮記儒行傳孔子曰丘少居魯衣逢掖¶
之衣注逢大也逢掖大袂襌衣也　莊子吾王所見劍¶
士皆短後之衣瞋目而語難王乃悦之注短後不襜也¶
　髙士傳老萊子孝奉二親行年七十作嬰兒戲身著¶
五色斑斕之衣欲親喜焉　漢雋不疑傳男子衣黄襜¶
褕師古注襜褕直裾襌衣　江充傳曲裾後垂交輸註¶
曲裾者如婦人衣也如淳曰割正幅使一頭狹若燕尾¶
垂之兩旁見後是禮深衣續衽鉤邉賈逵謂之衣圭蘇¶
<pb:KR3k0061_WYG_015-11a>¶
林曰交輸如今新婦袍上挂全幅繒角割名曰交輸裁¶
也　漢書匈奴傳服繡袷綺衣長襦錦袍各一師古注¶
袷者衣無絮也繡袷綺衣以繡為表綺為裏也　馬縞¶
中華古今注&KR0814;人&KR1241;衣厮徒之服也取其便於用耳乘¶
輿進食者有服&KR1241;衣前漢董偃緑幘青褠加&KR1241;衣以見¶
武帝廚人之服也　漢書朱博子元為瑯琊守勅功曹¶
官屬多襃衣大袑不中節自今&KR0122;吏衣皆去地三寸¶
漢書王莽以唐尊為太傅尊以國歉民貧乃著短衣小¶
<pb:KR3k0061_WYG_015-11b>¶
褎　後漢書朱勃字叔陽年十二衣方領能矩步注頸¶
下施衿領正方學者之服也　逸士傳董威在洛陽𨼆¶
居白社以殘絮縷帛為衣號百結衣　郭思畫論晉處¶
士馮翼衣巾大袖周縁以皁下加襴前繫二長帶隋唐¶
朝野服之謂之馮翼之衣今呼為直掇　摉神記永嘉¶
中士大夫競服生箋單衣識者怪之曰此古練縗之布¶
諸侯所以服天子也今無故服之殆有應乎其後懐愍¶
晏駕　南史齊後主受刀勅等教著五音兒衣登城望¶
<pb:KR3k0061_WYG_015-12a>¶
戰　北史天元詔天臺侍衞皆著五色及紅紫緑衣以¶
雜色緑名曰品色衣有大事與公服間服之　秕言吳¶
中方言稱衣之廣袖者曰海青按太白詩云翩翩舞廣¶
袖似鳥海東來盖東海有俊鶻名海東青白言翩翩廣¶
袖之舞如海東青也　事物紺珠海青截褶宋太祖效¶
南番制　大唐新語漁服總曰䘨&KR2344;　南史扶南國内¶
男子著横幅横幅今汗漫也大家乃截錦為之貧者乃¶
用布　夷事略大琉球之衣以鬭鏤南詔之衣以波羅¶
<pb:KR3k0061_WYG_015-12b>¶
撥㧞力之衣以羊皮阿里驕之民鹿皮貫木葉而衣之¶
　范子計然古者庶人老耋而後衣絲其餘則麻枲而¶
已故曰布衣　左傳季札與子産縞帶子産獻紵衣焉¶
　左傳楚子次於乾溪雨雪王皮冠秦復陶翠被豹舄¶
執鞭以出注秦復陶秦遺羽衣也　拾遺記宋景公懸¶
四時之衣春夏以珠玊為飾秋冬以翡翠為溫　霍光¶
傳珠璣玉衣師古注漢儀注以玉為襦如鎧狀　拾遺¶
記晉太始初頻斯國人來朝以五色玉為衣如今之鎧¶
<pb:KR3k0061_WYG_015-13a>¶
　楚辭魚鱗衣而白蜺裳注魚鱗衣雜五采為衣如鱗¶
文也　山堂肆考薜茘衣即女蘿衣𨼆者之服也　拾¶
遺記員嶠山南有池移國人長三尺夀萬嵗茅為衣衣¶
服皆長裾大袖因風以升煙霞若鳥用羽毛　洞冥記¶
支提國人結海苔為衣　拾遺記渠摉國人綴草毛為¶
繩結網為衣似今之羅紈也元狩六年來獻網衣一襲¶
帝焚於九達之道恐後人徵求以物奢費燒之煙如金¶
石之氣　拾遺記董賢著霧綃單衣飄若蟬翼帝入宴¶
<pb:KR3k0061_WYG_015-13b>¶
息之房命易輕衣小袖不用奢帶修裾使宛轉便易也¶
宫人皆效其斷袖　應劭漢官儀虎賁中郎衣紗縠單¶
衣　後漢本傳陸閎美姿貌喜著越布單衣世祖見而¶
好之自後常勅㑹稽郡獻越布　董巴輿服志虎賁騎¶
皆衣虎文單衣襄邑嵗獻織成虎文　梁冀别傳冀作¶
狐尾單衣上短下長　漢書王莽地皇三年正月九廟¶
構成納神主莽謁者大駕乘六馬以五采毛為龍文衣¶
　東觀漢記明帝至長安有三老上章云見陛下甚喜¶
<pb:KR3k0061_WYG_015-14a>¶
欲觀上衣因舉虎頭衣以畏三老　東齋記事唐張氳¶
號洪崖先生常服紅蕉衣往來市間人莫知其嵗　唐¶
書杜亞傳亞拜淮南節度使方春南民為競渡戲亞欲¶
輕駛乃髤船底使篙人衣油綵衣令溺水不濡焉　山¶
堂肆考宋太祖委董遵誨以方面守通逺軍&KR0281;所御真¶
珠盤龍衣賜之　朱彧可談孟氏皇后時京師衣飾畫¶
作雙蟬目為孟家蟬識者謂蟬有禪意久之后竟廢¶
葉隆遼志五月五日午時採艾葉與綿相和絮衣七事¶
<pb:KR3k0061_WYG_015-14b>¶
國主著之番漢臣僚各賜艾衣三事¶
雨衣　廣韻㒾(音/移)&KR0034;(音/㻌)雨衣也　庶物異名疏管子曰¶
農夫身穿襏襫襏襫蓑草結衣御雨之具也一曰麤堅¶
衣可任苦　事物紺珠蘘薜莎草雨衣　演繁露王章¶
卧牛衣中注龍具也龍具之制不知何若按食貨志董¶
仲舒曰貧民常衣牛馬之衣食犬彘之食然則牛衣者¶
編草使暖以被牛體盖蓑衣之𩔖也¶
婦人衣　物原伊尹始制婦人大袖　逸雅婦人上服¶
<pb:KR3k0061_WYG_015-15a>¶
曰袿其下垂者上廣下狹如刀圭也　漢書元后傳衣¶
絳縁諸于師古注諸于大䘸衣即袿衣之𩔖　子虛賦¶
蜚&KR1490;垂髾師古注&KR1490;袿衣之長帶也髾謂燕尾之屬皆¶
衣上假飾非帶垂也　廣川王傳刺方領繡晉灼注今¶
之婦人直領也　山堂肆考六朝文披輕袿曵華文輕¶
袿華文皆舞女衣服也　採蘭雜志越雋國有吸華絲¶
凡華著之不即墮用以織錦漢時國人奉貢武帝賜麗¶
娟二兩命作舞衣春暮宴於花下舞時故以袖拂落花¶
<pb:KR3k0061_WYG_015-15b>¶
滿衣都著舞態愈媚謂之百花舞衣　孔六帖敬宗寳¶
厯二年閩東國貢舞女二人衣軿羅之衣無縫而成其¶
文巧織人未之識焉　鳯池編李紳為相時俗尚輕綃¶
紫蘸碧為婦人衣紳自為小君裁剪　杜陽雜編元載¶
寵姬薛瑶英衣龍綃衣一襲重無一兩摶之不盈握瑶¶
英體輕不勝重衣於異國求之　五代史前蜀王衍甞¶
與太后太妃游青城山宫人衣服皆畫雲霞飄然望之¶
若仙　焦氏𩔖林宋徽宗宫人衣裙多以麝香色為縷¶
<pb:KR3k0061_WYG_015-16a>¶
金羅　宋書黄羅&KR1596;乳母服　晉書元康末婦人出兩¶
襠加乎交領之上此内出外也　升菴外集自漢魏六¶
朝至唐宫中衣皆尚窄非惟便於趨承亦以示儉為天¶
下先也觀馮緄墓石闕刻美人可見吳曹不興畫美人¶
衣僅束身畫家曹衣出水吳帶當風唐人垂帶多飄揚¶
而衣仍古制韓偓詩長長漢殿眉窄窄楚宫衣李賀詩¶
秃衫小袖調鸚鵡又越羅小袖新香蒨可證也嘉靖中¶
四方婦人與男子無異直垂至膝下去地僅五寸袖濶¶
<pb:KR3k0061_WYG_015-16b>¶
至四尺餘時有謔詩云碧羅舞袖雙垂地籠郤纒頭無¶
處尋亦近服妖也¶
仙釋道衣　許老翁傳仙女天衣有金縷單絲錦縠銀¶
泥五暈羅裙　法𫟍珠林叨利天衣重六銖炎摩天衣¶
重三銖兠率陀天衣重二銖半化樂天衣重一銖他化¶
自在天衣重半銖　博異志天女衣六銖又曰五銖¶
漢武帝内傳西王母侍女服紺綾之袿　集仙傳太微¶
帝君遣三天左宫御史管修條賜大茅君盈八龍錦與¶
<pb:KR3k0061_WYG_015-17a>¶
紫羽華衣　薩婆多論大衣分三品九條十一條十三¶
條兩長一短名下品十五條十七條十九條三長一短¶
名中品二十一條二十三條二十五條四長一短名上¶
品　翻譯名義集南山云七條名巾價衣　戒壇經五¶
條下衣斷貪身也七條中衣斷嗔口也大衣上衣斷癡¶
心也　傳燈録釋迦成佛號天人師住世四十九年將¶
金縷僧迦&KR0058;衣傳法與摩訶迦葉　庶物異名疏𣵀槃¶
僧裏衣一曰此方裙號僧伽梨大衣也楞嚴經如來于¶
<pb:KR3k0061_WYG_015-17b>¶
師子座整涅槃僧歛僧伽梨取劫波羅天所奉華巾綰¶
成一結示阿難又佛告比丘我此僧伽梨過去未來諸¶
佛皆著此衣而得&KR0281;脫　説略梵言僧祇此云三衣者¶
聖賢之幖幟也一曰僧伽梨即大衣也一曰鬱多羅僧¶
即七條也一曰安陀㑹即五條也此是三衣若呼三條¶
褊衫裙為三衣誤也　演繁露僧衣環唐㑹要吐番官¶
章飾有五等一瑟瑟二金三以金飾銀四銀五熟銅各¶
以方圓三寸褐上裝之安膊前以辨貴賤今僧衣謂之¶
<pb:KR3k0061_WYG_015-18a>¶
袈裟者當胸有環環中著鍵横紐上下牙角銀銅随力¶
為之其源流殆出此乎　清異録晉天福三年賜僧法¶
城跋遮那謂袈裟環也王言云勅法城卿佛國棟梁僧¶
壇領袖今遣内官賜卿砑金虛縷沉水香紐列環一枚¶
至可領取　説原袈裟一名無垢衣又名&KR0216;辱鎧又名¶
覆膊又名掩衣謂覆左膊而掩右腋也　象教史編迦¶
羅沙曵僧衣也省羅曵字止稱迦沙葛洪&KR0103;字苑添衣¶
作袈裟　説略大淨法門經云袈裟者晉名去穢大集¶
<pb:KR3k0061_WYG_015-18b>¶
經名離染服賢愚經名曰世服真諦雜記云袈裟是外¶
國三衣之名名含多義或曰離塵服由斷六塵故或名¶
消瘦服由割煩惱故或名蓮華服服者離著故或名間¶
色服以三如法色所成故言三色者律有三種壊色青¶
黑木蘭青謂銅青黑謂雜泥木蘭即木皮也應法師云¶
韻作&KR0034;㲚音加沙葛洪字苑始改從衣　丹鉛錄袈裟¶
名水田衣又名稻畦帔王維詩乞飯從香積裁衣學水¶
田王少伯詩手巾花㲲浄香帔稻畦成袈裟内典作&KR0034;¶
<pb:KR3k0061_WYG_015-19a>¶
㲚盖西域以手為之又名逍遥服又名無塵衣　要覽¶
佛住王舍城經行見稻田畦畔語阿難云諸佛衣相如¶
是從今依此作衣相記云田畦貯水生長嘉苖法衣之¶
田潤以四利之水増其三善之苗以養法身自惠命也¶
　金陵雜志隋煬嚫戒師聖種納袈裟一縁黄紋舍勒¶
一腰鬱泥南絲布袈裟一縁鵄納袈裟一領絲布秖支¶
二領譯云舍勒内衣也鬱泥謂鬱多羅泥也　朝野僉¶
載景雲中賀𤣥景自稱五戒賢者為金薄袈裟獨坐暗¶
<pb:KR3k0061_WYG_015-19b>¶
室令愚者竊視云佛放光衆皆懾伏　事物紺珠禪僧¶
常服茶褐青縧五色袈裟講僧五色常服緑縧淺紅袈¶
裟教僧皁常服黑縧淺紅袈裟衆僧同　儆戒錄偽蜀¶
金臺縣三學士開照寺盜羣㓂入寺劫掠緇徒罄盡寺¶
元有釋迦藕絲袈裟為千載之異物也賊曹分取與其¶
妻拆而易之夫妻當時手指節節墮落&KR0161;鬢俱墜尋事¶
敗戮於市　説原褊衫謂褊袒左肩而拖其衣故製為¶
褊衫而全其兩肩也　説略褊衫梵言僧祇支西域記¶
<pb:KR3k0061_WYG_015-20a>¶
云正名僧迦鵄此云覆腋衣用覆左肩右開左合竺道¶
祖云魏時請僧於内自恣宫人見僧褊袒不以為善遂¶
作此衣施僧因綴於左邉祇支上因而受稱即褊衫右¶
邉今𨼆祇支名通號兩袖曰褊衫也　原始秘書唐武¶
后幸僧懐義衣帽皆用朝扮衣用大袖如朝服制曰直¶
掇曰偏衫曰寛衣加以錦繡　七修類藁曹溪寳林寺¶
六祖遺服其一乃達磨所傳西域屈㫬布緝綿花心織¶
成者其一唐𤣥宗所賜織成淡山水者　智度論五比¶
<pb:KR3k0061_WYG_015-20b>¶
丘曰佛當著何䓁衣佛言應著衲衣　辨疑志大厯中¶
有一僧稱為苦行不衣繒絮布絁之𩔖常衣紙衣時人¶
呼為紙衣禪師　山堂肆考漢魏之世出家者多著赤¶
布僧迦梨及秣陵諸僧衣色倣西竺皆著黑後周忌聞¶
黑衣之䜟悉屏去黑色著黄衣至唐武后始以紫袈裟¶
賜僧法朗又元文宗寵愛僧欣笑𨼆賜以黄衣其徒後¶
皆衣黄今制禪僧衣褐講僧衣紅瑜伽僧衣蔥白瑜伽¶
今應赴僧也　山堂肆考唐中宗神龍初加道士葉静¶
<pb:KR3k0061_WYG_015-21a>¶
能金紫之階而未頒紫衣至代宗時李泌立大功李輔¶
國將不利之泌乞為道士上賜以紫衣其後道士賜紫¶
自泌始也　事物紺珠道士常服青法衣朝服赤道官¶
同道録法衣朝服皆緑綬飾金¶
　¶
　¶
　¶
　¶
<pb:KR3k0061_WYG_015-21b>¶
　¶
　¶
　¶
　¶
　¶
　¶
　¶
　格致鏡原卷十五¶
