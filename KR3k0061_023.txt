# -*- mode: mandoku-view; -*-
#+TITLE: 格致鏡原
#+DATE: 2015-08-24 23:36:22.390366
#+PROPERTY: ID KR3k0061
#+PROPERTY: BASEEDITION WYG    
#+PROPERTY: JUAN 卷二十三
<pb:KR3k0061_WYG_023-1a>¶
欽定四庫全書¶
　格致鏡原巻二十三　　　大學士陳元龍撰¶
　　飲食𩔖(三/)¶
　　　鹽¶
總論　世本夙沙氏始煮海為鹽夙沙黄帝臣　禮記¶
鹽曰醎鹺鄭注大醎曰鹺鹽味之厚也　説文河内謂¶
之鹺　越絶書注越人謂鹽曰餘　説文東方謂之斥¶
西方謂之鹵斥鹵醎地可煮為鹽者也　漢食貨志王¶
<pb:KR3k0061_WYG_023-1b>¶
莽詔曰夫鹽食肴之將　北魏書元雍奏云鹽天藏也¶
　論衡潤下作醎水之滋味也東海水醎流廣大也西¶
州鹽井源泉湥也　周禮鹽人掌鹽之政令以供百事¶
之鹽　管子海上之國謹正鹽筴十口之家十人食鹽¶
百口之家百人食鹽終月大男食鹽五升少半大女食¶
鹽三升少半吾子食鹽二升少半此其大例也(吾子小/男小女)¶
(也/)　孔平仲談苑石曼卿以館職通判海州官滿載私¶
鹽兩船至壽春託知州王子野貨之時禁網寛賖曼卿¶
<pb:KR3k0061_WYG_023-2a>¶
亦不為人忌於是市中公然賣學士鹽　隣㡬雜志煮¶
鹽用蓮子為候十蓮者官鹽也五蓮以下鹵水漓為私¶
鹽也私鹽色紅白燒熖&KR0069;染其色以效官鹽于是嗅以¶
辨之　西溪叢語予監台州杜瀆鹽場口以蓮子試滷¶
擇蓮子重者用之滷浮三蓮四蓮味重五蓮尤重蓮子¶
取其浮而直若二蓮直或二直二横即味差薄若滷更¶
薄即蓮沈于底而煎鹽不成閩中之法以雞子桃仁試¶
之滷味重則正浮在上醎淡相半則二物俱浮與此相¶
<pb:KR3k0061_WYG_023-2b>¶
𩔖　演繁露鹽已成滷水者暴烈日中數日即成方印¶
潔白可愛初小漸大或十數印纍纍相連　戴埴鼠璞¶
海鹽練治後成其為鹽也難壞鹽池出水即成其為鹽¶
也易壞其理一也　七修𩔖藳好鹽中用皁莢于中雖¶
&KR2350;籠盛之無滷矣¶
出産　羣書考索青州鹽出于東海幽薊大同横野有¶
鹽池其鹽出于北海嶺南鹽出于南海劍南西川鹽出¶
于井永康軍鹽出于崖并州鹽出于池是為鹵池胡中¶
<pb:KR3k0061_WYG_023-3a>¶
鹽出于木又有出于石西夏鹽初唐鹽州五原有烏池¶
白池瓦池細項池靈州有溫泉池兩井池長瓦池五泉¶
池紅桃池囘樂池洪静池㑹州有河池其鹽青　彚苑¶
詳註海鹽凡六路池鹽則陜西解州解與安邑兩池井¶
鹽則川陜四路　羣書考索京東河北淮南兩浙福建¶
廣南凡六路其煮鹽之地曰亭場民曰亭户或謂之竈¶
户有鹽丁嵗課入官受錢或折租賦　羣書考索陜西¶
鹽初安邑解縣有池五總曰兩池北方全籍之其為鹽¶
<pb:KR3k0061_WYG_023-3b>¶
如耕種疏為畦隴圍塹其外以水灌其間必俟南風起¶
此鹽遂熟風一夜起水一夜結成鹽如南風不起則課¶
利遂失其鹽為顆周官之所謂盬鹽是也　隣幾雜志¶
解池鹽嵗課愈多而不精耆老云每風雨起鹽結須以¶
扒翻轉令風吹則堅實今任其自熟其畦下者卒虚軟¶
　唐李師古傳棣州有蛤&KR0008;鹽池嵗產鹽十數萬斛¶
華陽國志越嶲笮夷有鹽池積薪以池水灌而復焚之¶
成鹽　益州記越嶲煮鹽先燒炭以鹽井水沷炭刮取¶
<pb:KR3k0061_WYG_023-4a>¶
鹽　北史新羅水氣醎生鹽于木皮之上亦有鹽池¶
星槎勝覽卜剌哇國與木骨都束國接連傍海砌石為¶
屋有鹽池投樹枝于池良久成白鹽　唐南蠻傳初安¶
寧城有五鹽井人得煮鬻自給𤣥宗詔特進何履光以¶
兵定南詔境取安寧城及井　元和郡國志鹽井在成¶
州長道縣東三十里水與岸齊鹽味與海鹽同　彚苑¶
詳註陵州鹽井隂氣襲人入者輙死候雨入井則隨雨¶
施工後人以木盤貯水鑿竅釃水如雨㸃于井上　郡¶
<pb:KR3k0061_WYG_023-4b>¶
志陵州井乃東漢張道陵所開曰狼毒井有毒龍藏井¶
中及鹽神玉女為祟天師以道力驅出毒龍禁玉女於¶
井下然後𫉬鹽泉之利　物𩔖相感志鹽田在河東郡¶
有一大澤澤中產鹽引水沃之則自成號曰鹽田取之¶
無盡不沃則無也　朝野雜記大寧之井醎泉出于山¶
竇有如飛瀑民間分而引之　唐書黑水靺鞨有鹽泉¶
氣蒸薄鹽凝樹顛　北史仇池上有豐水泉煮土成鹽¶
　唐㑹要武徳七年長安古城鹽渠水中生鹽色紅白¶
<pb:KR3k0061_WYG_023-5a>¶
而味甘狀如方印　瀛涯勝覽忽魯謨斯國有一大山¶
四&KR0405;各產一物一&KR0405;海邊出鹽如紅礬可末而食之不¶
潮濕鑿之一塊有三四百斤者王令人守視貨之　後¶
魏書忽吉國水氣醎凝鹽生樹上　酉陽雜俎訶陵㝡¶
富有穴自湧鹽　華陽國志汶山有鹽石煎之得鹽¶
名𩔖　宋食貨志鹽之𩔖有二引池而成者曰顆鹽周¶
官所謂盬鹽也䰞海䰞井而成者曰末鹽周官所謂散¶
鹽也　周禮籩人職云朝事之籩其實白黑形鹽注築¶
<pb:KR3k0061_WYG_023-5b>¶
鹽以為虎形謂之形鹽故春秋傳曰鹽虎形　内則桃¶
諸梅諸卵鹽注卵鹽大鹽形如鳥卵也　周禮鹽人掌¶
鹽之政令祭祀共其苦鹽散鹽賔客共其形鹽王之膳¶
羞共其飴鹽注苦鹽出于池鹽為顆未練治味醎苦散¶
鹽即末鹽出于海及井并煮鹻而成者鹽皆散末也形¶
鹽即印鹽積鹵所結形如虎也飴鹽以飴雜和鄭云飴¶
鹽鹽之甜者今戎鹽有焉疏云飴鹽即石鹽也　盧毓¶
冀州論河東有大鹽　本草經大鹽一名胡鹽戎鹽主¶
<pb:KR3k0061_WYG_023-6a>¶
明目去病益氣牢肌骨去毒蟲鹵鹽一名寒石味苦治¶
消渴長肌膚去大熱除邪氣下毒蟲　博物志戎鹽累¶
卵即青鹽之大顆者也　物𩔖相感志戎鹽亦名朝鹽¶
用之可黏綴雞卵為等級也　凉州異物志姜賴之墟¶
今稱龍城生赤黑鹽以其生于胡國名戎鹽張掖有池¶
產紅鹽　五代史晉天福二年于闐遣使來貢紅鹽¶
食物本草階成永康諸處鹽生山厓中狀如白礬名厓¶
鹽　廣志鹽體同于水故多産于海濵海東有印成鹽¶
<pb:KR3k0061_WYG_023-6b>¶
西方有石子鹽皆生扵水北胡有青鹽五原有紫鹽波¶
斯國有白鹽如石子　吕氏春秋和之美者有大夏之¶
鹽　管子齊有渠展之鹽燕有遼東之煮　延篤與李¶
文徳書晉國有郁瑕氏之鹽　栁宗元晉問猗氏之鹽¶
晉寶之大也　北魏書世祖南伐遺李伯陽劉義恭等¶
鹽各九種曰凡此諸鹽各有所宜白鹽食鹽主上所自¶
食黑鹽治腹脹氣喘胡鹽治目病戎鹽治諸瘡赤鹽駮¶
鹽鳬鹽馬齒鹽四種竝非食鹽　北史崔浩常論事帝¶
<pb:KR3k0061_WYG_023-7a>¶
賜御縹醪酒及水晶鹽曰味卿言有如此鹽酒　酉陽¶
雜俎朐䏰縣鹽井有鹽方寸中央隆起鹽如張傘名曰¶
傘子鹽　北户錄恩州有鹽場色如絳雪驗之即由煎¶
時染成差可愛也鄭公䖍云琴湖池桃花鹽色如桃花¶
隨月盈縮在張掖西北　元氏掖庭記有薈霜鹽　沙¶
州記自大嶺嶺北乙沸界屈海海西南三百里有鹽從¶
濶半寸形似石味甚甜美無忝河東也　梁四公記交¶
河之間平磧中掘湥數尺有末鹽如紅如紫色鮮味甘¶
<pb:KR3k0061_WYG_023-7b>¶
食之止痛　吳時外國傳海州有灣灣内常出自然白¶
鹽嶧嶧如細石子每嵗以一車輸王國用　酉陽雜俎¶
白鹽崖有鹽如水精名為君王鹽　金樓子胡中有鹽¶
瑩徹如水晶謂之玉華鹽　一綂志罽賓國産水晶鹽¶
堅明如水晶琢之為鹽以水濕之可和肉食　異物志¶
天竺國有白鹽狀如石英　白六帖天竺國有梁𦊨鹽¶
　續漢書天竺國在月氏東南數千里其國有黑鹽黄¶
鹽和帝時數遣人貢獻後西域反畔乃絶　四公記高¶
<pb:KR3k0061_WYG_023-8a>¶
昌國遣使貢鹽二顆顆大如斗狀白似玉杰公謂其使¶
曰鹽一顆是南燒羊山月望收之者一是北燒羊山非¶
月望收之者南燒羊山鹽文理粗北燒羊山鹽文理宻¶
月望收之者明徹如冰以氊槖煮之可驗　北史高昌¶
産赤鹽其味甚美復有白鹽其形如玉高昌人取以為¶
枕貢之中國　北史隋煬帝遣杜行滿使西域至安國¶
(漢時/安息)得五色鹽而返　酉陽雜俎昆吾陸鹽周十餘里¶
無水自生末鹽月滿則如積雪味甘月虧則如薄霜味¶
<pb:KR3k0061_WYG_023-8b>¶
苦月盡鹽亦盡　唐書西域骨咄有四大鹽山山出烏¶
鹽　一統志古車師國今火州有白赤鹽白如玉赤如¶
朱　陳藏&KR0266;本草鹽麩樹一名叛奴鹽一名天鹽一名¶
木鹽蜀人謂之酸桶博物志云酸桶七月出穗蜀人謂¶
之□□音穗其字從一從凵從土與主客之主不同¶
升菴外集&KR0008;&KR0008;生吳蜀山中子有鹽如霜滇中名鹽霜¶
果　春渚紀聞蕭注從狄殿前之破蠻洞也收其寶貨¶
珍異得一龍長尺餘云是鹽龍蠻人所豢也藉以銀盤¶
<pb:KR3k0061_WYG_023-9a>¶
中置玉盂以玉筯摭海鹽飲之每鱗甲中出鹽如雪則¶
收取用酒送一錢匕專主興陽而前此無説者何也後¶
因蔡元度就其體䑛鹽而龍死其家以鹽封其遺體三¶
數日用亦大有力後聞此龍在蔡元長家云　物𩔖相¶
感志鹽根一名太陽𤣥精出河中解縣鹽池中本鹽根¶
也其色理如玉質狀有如龜帶黑不佳黄白明净者如¶
汞¶
　　　醬¶
<pb:KR3k0061_WYG_023-9b>¶
總論　風俗通醬成于鹽而醎于鹽夫物之變有時而¶
重　禮記醬齊視秋時鄭注醬宜凉也　周禮膳夫掌¶
王饋食醬百有二十甕　范子計然醬出東海上價斤¶
二百中百下三十　史記通邑大都醢醬千瓿比千乘¶
之家　風俗通雷鳴不得作醬令人腹中雷鳴　清異¶
錄醬八珍主人也反是為惡醬為廚司大耗¶
名𩔖　内則濡鷄醢醬寔蓼濡魚卵醬寔蓼濡鼈醢醬¶
寔蓼魚膾芥醬麋腥醢醬　漢武内傳西王母謂帝曰¶
<pb:KR3k0061_WYG_023-10a>¶
神藥上有連珠雲醬玉津金醬中有元靈之醬　神仙¶
食經十二香醬以沈香等油煎成服之　謝諷食經有¶
千日醬　漢書西南夷傳南粤食蒙蜀枸醬注劉徳曰¶
枸樹如桑其椹長二三寸味酢取其實以為醬美蜀人¶
以為珍味師古曰劉説非也子形如桑椹耳緣木而生¶
非樹也子又不長一二寸味尤辛不酢(枸與/蒟同)　枚乘七¶
發芍藥之醬　白虎通榆莢醬曰&KR0008;(音/末)　魏武帝食制¶
丹蓼醬　宋書孝武作四時詩曰匏醬調秋菜　晉公¶
<pb:KR3k0061_WYG_023-10b>¶
遺語唐世風俗貴重葫蘆醬　北堂書鈔周書云伊尹¶
受命于湯賜&KR0008;鰂之醬方言曰魚皮&KR0008;鰂之醬為貴注¶
曰&KR0008;鰂魚名也　倉頡解詁醢蜯醬　漢律㑹稽郡獻¶
鮚醬　北堂書鈔朱登為東海相遺敞蟹醬敞報曰謹¶
分其貺于三老尊行者曷敢獨享也　天中記石崇冬¶
月得蟹醬　晉武帝與山濤書兼致魚醬一斗　白六¶
帖梁劉孝儀謝蝦醬啟云龍醬傳甘退誠可陋&KR0008;醢稱¶
貴追覺失言　禄山事迹禄山進鹿尾醬　北户錄廣¶
<pb:KR3k0061_WYG_023-11a>¶
人掘大蟻卵為醬名蟻子醬　嶺表錄異交廣溪洞間¶
酋長多收蟻卵淘漉令淨鹵以為醬或曰其味酷似肉¶
醬　楊愼外集南俗以蘆䱐(音/胞)魚為醬　元氏掖庭記¶
醬有蟻子醬鶴頂醬提蘇醬　留青日札宋有紅螺醬¶
今富家有枸杞醬玫瑰醬¶
　　　醋¶
總論　食品須知醯酸味亦曰醋釀米糟為之也食品¶
中用之所以殺腥肉及其氣亦所以釀菜而柔之者也¶
<pb:KR3k0061_WYG_023-11b>¶
以濟百味　學齋佔畢九經中無醋字止有醯及和用¶
酸而已至漢方有此字　荀子醯酸而蚋聚　升菴外¶
集酢古音醋言其有酸味也本草玉石下品部漿水味¶
甘酸微温無毒主調中引氣宣和强力通闗開胃調理¶
腑臟粟米新熟白花者佳煎為醋止嘔&KR0938;白人膚體如¶
繒帛為其常用故人不齒其功　魏名臣傳中書監劉¶
放曰官販苦酒與百姓爭錐刀之末請停苦酒注醋也¶
　食經作苦酒法用烏梅以酒漬之暴乾作屑欲食輙¶
<pb:KR3k0061_WYG_023-12a>¶
投水内作卒成苦酒法取黍米一斛以熱粥澆其上二¶
日便成酢外國作苦酒法用水一升三合正月九日熟¶
一銅匕調之一杯可食三十人　北夢𤨏言火燒瘡無¶
出醋泥甚驗孫光憲家人嘗作煎餅一婢抱女子擁爐¶
不覺落火炭之上遽以醋泥傅之至曉不痛亦無瘢痕¶
是知俗説不厭多聞　庶物異名疏華池左味仙家謂¶
醋也¶
名𩔖　風土記任廣曰梅醯苦酸之用也　漢武内傳¶
<pb:KR3k0061_WYG_023-12b>¶
西王母謂帝曰仙藥有鳳林鳴酢(酢一/作醋)　廣博物志少¶
年眼中常見一鏡醫士曰郎君吃鱠太多有魚鱗在胸¶
中所以眼花乃設芥醋一甌因飢啜之遂愈　晉公遺¶
語唐世風俗貴重桃花酸(醋/名)　元氏掖庭記醋有杏花¶
酸脆棗酸潤腸酸苦蘇漿　事物紺珠紅醋用米或糟¶
抐成酸香之味上品　事物原始今用米如造酒法上¶
者色紅名珠兒滴醋¶
　　　&KR0097;¶
<pb:KR3k0061_WYG_023-13a>¶
總論　仙經&KR0097;為衆口芝　太平廣記百花醴&KR0097;也¶
名物考楊行宻據揚州揚人呼&KR0097;為蠭糖　庶物異名¶
疏蜂房割&KR0097;如梅花者色白另一處雜花者則皆黄若¶
山&KR0097;則穢蕊俱來凡蜂取花先以水濡足無水處即以¶
溝穢之水故山&KR0097;多不佳　東觀漢記上嘗與朱祐共¶
買&KR0097;合藥上追念之即賜祐白&KR0097;一石問何如在長安¶
時共買&KR0097;乎　丹鉛錄三蒼解靘字云靘冥果青色也¶
葢冥果&KR0097;煎果也以銅青浸之加&KR0097;而冥于缶中故曰¶
<pb:KR3k0061_WYG_023-13b>¶
冥果　南史宋明帝嗜&KR0097;漬鱁鮧　五代史于闐國其¶
食粳沃以&KR0097;　唐書崔彦曾署張佛筵液&KR0097;為人　花¶
木考囘回田地有年七八十嵗老人自願捨身濟衆者¶
絶不飲食惟澡身啖&KR0097;經月便溺皆&KR0097;既死國人殮以¶
石棺仍滿用&KR0097;浸鐫志嵗月于棺葢&KR0287;之俟百年後啟¶
封則&KR0097;劑也凡人損折肢體食少許立愈雖彼中亦不¶
多得俗曰&KR0097;人番言木乃伊¶
名𩔖　漢武内傅西王母謂帝曰太上之藥有中華紫¶
<pb:KR3k0061_WYG_023-14a>¶
蜜雲山朱&KR0097;　北堂書鈔隴西天水出白&KR0097;價值四百¶
　杜陽編同昌公主疾既甚醫者欲難其藥餌奏云得¶
紅&KR0097;食之可愈上令内庫得紅&KR0097;數石本兠離國所貢¶
也　杜陽編貞元八年吳明國貢鸞蜂&KR0097;其蜂之聲有¶
如鸞鳳而身被五色大者可重十餘斤為窠于深巖峻¶
嶺間大者占地一二畝國人採其&KR0097;不過二合如過度¶
則有風雷之異若悞螫人則生瘡以石上菖蒲根傅之¶
即愈其&KR0097;色碧常貯之于白玉椀表裏徹如碧琉璃久¶
<pb:KR3k0061_WYG_023-14b>¶
食之令人長夀顔如童子髪白者應時而黑　孔六帖¶
蜀中有竹&KR0097;蜂好于野竹上結窠窠大如雞子有蔕長¶
尺許窠與&KR0097;竝紺色可愛甘倍于常&KR0097;　老學菴筆記¶
亳州太清宫檜至多檜花開時&KR0097;蜂飛集其間作&KR0097;極¶
香而味微苦謂之檜花&KR0097;　事物紺珠黄連&KR0097;出宣州¶
色黄味小苦名苦&KR0097;梨花&KR0097;出雍洛如凝脂何首烏&KR0097;¶
出柘城色大赤　本草經崖&KR0097;令人食之不飢明目延¶
年　演繁露崖&KR0097;者蜂之釀&KR0097;即峻崖懸寘其窠使人¶
<pb:KR3k0061_WYG_023-15a>¶
不可攀取也而人之用智者伺其窠&KR0097;成熟用長竿繫¶
木桶度可相及則以竿刺窠窠破&KR0097;注桶中是名崖&KR0097;¶
也　爾雅翼北方地燥多在土中故多土&KR0097;南方地濕¶
多在木中故多木&KR0097;　廣輿記廣東瓊州土産波羅&KR0097;¶
大如斗剖之如&KR0097;　酉陽雜俎北天竺國有&KR0097;草蔓生¶
大葉秋冬不凋受霜露成&KR0097;　花木考安定阿端刺&KR0097;¶
羊刺草上生&KR0097;其味甚佳　梁四公記南平城羊刺無¶
葉其&KR0097;色明白而味甘鹽城羊刺葉大其&KR0097;色青而味¶
<pb:KR3k0061_WYG_023-15b>¶
薄¶
　　　糖¶
集韻糖一名蔗飴　凉州異物志石&KR0097;之滋甜于浮萍¶
非石之𩔖假石之名實出甘柘變而凝輕注甘柘似竹¶
煮而曝之則凝如石而甚輕　太平御覽交趾甘柘大¶
者數寸煎之凝如冰破如博棊謂之石&KR0097;　續漢書天¶
竺國出石&KR0097;　本草煉糖和乳為石&KR0097;一名石飴味甘¶
調五臟益氣强志除百病服之不飢　演繁露張衡七¶
<pb:KR3k0061_WYG_023-16a>¶
辨曰沙飴石&KR0097;逺國貢儲即今沙糖也唐𤣥奘西域記¶
以西域石&KR0097;來詢知其法用蔗汁蒸造太宗令人製之¶
味色皆踰其初即中國有沙糖之始耶　唐書太宗遣¶
使至摩揭陀國取熬糖法即詔揚州上諸蔗拃瀋如其¶
劑色味愈西域逺甚　老學菴筆記聞人茂徳言沙糖¶
中國本無之唐太宗時外國貢至問其使人此何物云¶
以甘蔗汁煎用其法煎成與外國者等自此中國方有¶
沙糖　方國志大食國秋時收露朝陽曝之即成糖霜¶
<pb:KR3k0061_WYG_023-16b>¶
葢甘露&KR0097;也　王灼糖霜譜糖霜一名糖冰福唐四明¶
番禺廣漢四郡所産甚微而碎色淺味薄纔比遂寧之¶
㝡下者先時唐大厯間有鄒和尚者跨白驢居繖山一¶
日驢犯山下黄氏蔗苗黄請償于鄒鄒曰汝未知窨蔗¶
糖為霜利當十倍因傳其法後知鄒為文殊化身而白¶
驢者獅子也　學齋佔畢按宋玉大招已有柘漿字是¶
取蔗汁已始于先秦也前漢郊祀歌柘漿析朝酲注謂¶
取甘蔗汁以為飴也又孫亮取茭州所獻甘蔗餳飴二¶
<pb:KR3k0061_WYG_023-17a>¶
禮注飴字俱云煎米蘖也一名餳則是煎蔗為糖已見¶
于漢時甚明而説文及集韻竝以糖為蔗飴曰飴曰餳¶
皆是堅凝可含之物　湘烟録按南州異物志云交阯¶
甘蔗取為飴餳益珍煎而暴之凝如冰則唐以前故有¶
之不自鄒昉矣此足砭王灼説又物原謂孫權始效交¶
阯作蔗糖而説畧直以楞嚴經黑石&KR0097;當之可見其來¶
益古　湘烟錄猊糖見後漢顯宗紀販糖之妾見馮敬¶
通與婦弟任武達書南箕無舌飯多沙糖見易林大畜¶
<pb:KR3k0061_WYG_023-17b>¶
之益飴䬵餹餳見廣雅餳謂之餹見餳子雲方言繭糖¶
見齊民要術賣糖老姥見南齊書傅琰傳蘇酪沙糖見¶
隋書眞臘傳蟹之將糖躁擾彌甚見梁書鍾岏上何𦙍¶
議酒無沙糖味為他通顔色見古樂府聖郎曲燋糖幸¶
一盤見杜詩蕕馬食之如糖故名馬唐見陳藏&KR0266;本草¶
　漢顯宗紀注以糖作狻猊形號猊糖　能改齋漫錄¶
近世造糖之精者謂之獅子乳糖　談苑乳糖師子冬¶
至前造者色白不壞冬至後者易敗多蛀陽氣入物其¶
<pb:KR3k0061_WYG_023-18a>¶
理如此　時鏡新書粔籹&KR0097;餌即糖䭔龍山食有糖䭔¶
菊酒　升菴外集周官䵄蕡儀禮注作逢蕡熬麥曰䵄¶
熬麻曰蕡䵄今之麥牙糖蕡今之麻糖也又繭糖窠絲¶
糖也　傳芳畧記陳昉得蜀糖輙以&KR0097;澆之曰與&KR0097;本¶
莫逆交　糖霜譜艻蔗可作沙糖西蔗可作霜色淺不¶
甚貴杜蔗紫嫩味極厚專用作霜凡治蔗用十月至十¶
一月先削去皮次剉如錢次入碾碾闕則舂碾訖號曰¶
泊次蒸泊蒸透出甑入榨取盡糖水投釡煎仍上蒸生¶
<pb:KR3k0061_WYG_023-18b>¶
泊約糖水七分熟權入甕則所蒸泊亦堪榨如是煎蒸¶
相接事竟歇三日(過期/則釀)再取所寄收糖水煎又候九分¶
熟稠如餳(十分太稠則成/沙脚沙音&KR0008;)插竹徧甕中始正入甕簸箕¶
覆之此造糖霜法也凡霜一甕中品色亦自不同堆疊¶
如假山者為上團枝次之甕鑑次之小顆塊次之沙脚¶
為下紫為上湥琥珀次之淺黄色又次之淺白為下¶
幽燕異記洗心糖茅地經冬燒去枝梗至春取土中根¶
白如玉者搗汁煎成至甘　武林舊事有澤州餳花花¶
<pb:KR3k0061_WYG_023-19a>¶
糖玉柱糖琥珀&KR0097;　范石湖詩注烏膩糖即白糖俗言¶
能去烏膩　都城紀勝市食有專賣小兒戲劇糖果如¶
打嬌惜鰕&KR0161;糖宜娘打鞦韆稠餳之𩔖　事物紺珠纒¶
糖或以茶芝麻砂仁胡桃杏仁薄荷各為體纒之響糖¶
有升斗碗子石榴𤓰蔞仙人鴛鴦等樣糖精白糖再煉¶
凝如冰又曰冰糖　逸雅餳洋也煮火消爛洋洋然也¶
飴小弱于餳形怡怡也　説文&KR2449;豆飴也方言云&KR2449;謂¶
之餚&KR2449;本作&KR0034;飴和豆也　淮南子栁下惠見飴曰可¶
<pb:KR3k0061_WYG_023-19b>¶
以養老盜跖見飴曰可以黏牡見物同而用之異注牡¶
户鍵也　演繁露案餳飴餦餭皆一物也而小有異説¶
文曰飴米糵煎也餳和饊也方言曰𩛿謂之張皇注云¶
即乾飴也飴謂之䬵餳謂之餹凡飴謂之餳自闗而東¶
通語也今人名為白糖者是也以其雜米糵為之也飴¶
即餳之融液而可以入之食飲中者也　荆楚嵗時記¶
元日食膠牙餳取膠固之義　文昌雜錄禮部王員外¶
言昔在金陵有一士子為魚鯁所苦累日不能飲食忽¶
<pb:KR3k0061_WYG_023-20a>¶
見賣白餳者因買食之頓覺無恙然後知餳能治鯁也¶
後見孫眞人書已有此方矣　資暇錄餳蘇乳煎之輕¶
餳咸云十年來始有出河中余實知其由此武臣李環¶
家之法也余弱冠前歩月洛之綏福里方見夜作問之¶
云乳餳時新開是肆每斤六十文明日市得而歸不三¶
數月滿洛陽盛傳矣開成初余從叔聽之鎮河中自洛¶
招致餳者居于蒲蒲士因有是餳其法靳傳唯博涌軍¶
人竊得法之十八九故今奉天亦出輕餳然而劣于蒲¶
<pb:KR3k0061_WYG_023-20b>¶
者不盡其妙焉　一統志撒馬兒罕地在西番有小草¶
叢生葉細如藍秋露凝其上味如&KR0097;可熬為餳與刺&KR0097;¶
相近¶
　　　豉¶
逸雅豉嗜也五味調和須之而成乃可甘嗜也故齊人¶
謂豉聲如嗜也　丹&KR0610;錄説文解豉字云配鹽幽菽也¶
葢豉本豆也以鹽配之幽閉于甕盎中所成故曰幽菽¶
　學齋佔畢九經中無豉字至宋玉九辨大苦醎酸注¶
<pb:KR3k0061_WYG_023-21a>¶
大苦豉也又史記貨殖傳鹽豉千荅前漢食貨志長安¶
樊少翁賣䜴號䜴樊是也　楚詞大苦醎酸辛甘行些¶
注大苦䜴也辛謂椒薑也甘謂飴&KR0097;也言取豉汁調和¶
以椒薑醎酸和以飴&KR0097;則辛甘之味皆發而行也　武¶
林舊事市食有窩絲薑豉&KR0097;薑豉　博物志外國有豉¶
法以苦酒浸豆暴令極燥以蔴油蒸蒸訖復暴三過乃¶
止然後細擣椒屑隨多少合之中國謂之康伯能下氣¶
調和者也　本草草䜴生巴西諸國草似韭狀豉出花¶
<pb:KR3k0061_WYG_023-21b>¶
中彼人食之¶
　¶
　¶
　¶
　¶
　¶
　¶
　格致鏡原卷二十三¶
