# -*- mode: mandoku-view; -*-
#+TITLE: 格致鏡原
#+DATE: 2015-08-24 23:36:22.853745
#+PROPERTY: ID KR3k0061
#+PROPERTY: BASEEDITION WYG    
#+PROPERTY: JUAN 卷四十二
<pb:KR3k0061_WYG_042-1a>¶
欽定四庫全書¶
　格致鏡原卷四十二　　　大學士陳元龍&KR0103;¶
　　武備𩔖(二/)¶
　　　刀¶
總論　古史考燧人氏鑄金作刀　二儀實錄黄帝作¶
刀蚩尢作陌刀　洞㝠記黄帝採首山之金始鑄為刀¶
　逸雅刀到也以斬伐到其所刀擊之也其末曰鋒言¶
若蜂刺之毒利也其本曰環形似環也其室曰削削峭¶
<pb:KR3k0061_WYG_042-1b>¶
也其形峭殺裹刀體也室口之飾曰琫琫捧也捧束口¶
也下末之飾曰琕琕卑也在下之言也短刀曰拍髀帶¶
時拍髀旁也又曰露拍言露見也佩刀在佩旁之刀也¶
容刀為刀形而無刃備容儀而已剪刀剪進前也書刀¶
給書簡札有所刻削之刀也封刀鉸刀皆隨時之名也¶
　宋㑹要御刀晉宋以來皆有之其制黒鞘金花銀飾¶
靶紫絲縧&KR0008;錔　二儀實錄刀之制有四陣之刀起自¶
蚩尢與黄帝戰於涿鹿即有陌刀軍陣用之又陣障刀¶
<pb:KR3k0061_WYG_042-2a>¶
行從障衞則用之又有長刀即鹵簿千牛將軍執之又¶
儀刀即武臣佩之自東晉多虞遂以木為之飾以金銀¶
佩之以備威儀即今之衙刀也　毛詩鞸琫有珌注鞸¶
容刀鞸琫上飾珌下飾天子玉琫而珧珌諸侯璗琫而¶
璆珌大夫璙琫而璆珌士珕琫而珕珌　曹植寶刀賦¶
序建安中魏王命有司造寳刀五枚以龍熊鳥雀為飾¶
太子得一余及弟饒陽侯各得一焉　南史宋貶讓諸¶
侯王條格刀不得銀銅飾　稗編凡刀靶鸂&KR0515;木為最¶
<pb:KR3k0061_WYG_042-2b>¶
花羊角次之　事林廣記晏陀蠻國無寸鐵皆以車渠¶
蚌殻磨銛為刃　古今名賢集鸊鵜水鳥也以其膏塗¶
刀永不生鏽　太公兵法刀子之神名曰脫光　楊泉¶
物理論司刀神一名滄耳　珍珠船歐陽永叔少時見一¶
物如虵四足有斑錦文白澤圖云是刀之精　清異錄¶
蜀王建軍中隱語以刀為小逡廵　論衡世諱礪刀井¶
上&KR0178;刀墜井中或說以為刑字井與刀也礪刀井上井¶
刀相見恐被刑也¶
<pb:KR3k0061_WYG_042-3a>¶
古人刀　虞喜志林古人鑄刀以五月丙午取純火精¶
以協其數故王粲銘曰相時隂陽制兹利兵　物理論¶
阮師之作刀受法於金精之靈七月庚辛見金神於冶¶
監之門向西再拜金神教以水火之齊五精之鍊用隂¶
陽之候取剛柔之和三年作刀千七百七十口其刀平¶
背夾刃方口洪首截輕微絶絲髪之系斫堅剛無變¶
動之異　蒲元傳元性多竒思於斜谷為諸葛亮鑄刀¶
三千口刀成自言漢水鈍弱不任淬用蜀江爽烈是謂¶
<pb:KR3k0061_WYG_042-3b>¶
大金之元精天分其野乃命人於成都取江水元以淬¶
刀言雜涪水不可用取水者捍言不雜元以刀畫水言¶
雜八升取水者叩頭云於涪津覆水遂以涪水八升益¶
之以竹筒内鐵珠滿中舉刀斷之應手虛落因曰神刀¶
今屈且環者乃是其遺範　北史綦毋懐文造宿鐵刀¶
其法燒生鐵精以重柔鋌數&KR0043;則成剛以柔鐵為刀脊¶
浴以五牲之溺淬以五牲之脂斬甲過三十札今襄國¶
冶家所鑄&KR0043;柔鋌是其遺法作刀猶甚快利　雲烟過¶
<pb:KR3k0061_WYG_042-4a>¶
眼錄箆刀一其鐵皆細花文云此乃用銀片細剪又以¶
鐵片細剪如絲髪然後團打萬搥廼成自然之花其靶¶
如合色烏木乃西域鷄舌香木也此乃金水總管所造¶
刀也上有滲金鐫錯造五字斌鐵自有細文如雪花以¶
銀和鐡摶打恐非也　莊子庖丁曰臣之刀已十九年¶
所解數千牛矣而刀刃若新發於硎　淮南子屠牛垣¶
一朝解九牛而刀可以剃毛　五侯鯖董卓少耕野得¶
一刀無文四面隱起山雲文斫玉如木及貴以示蔡邕¶
<pb:KR3k0061_WYG_042-4b>¶
邕曰此項羽刀　稗編黄忠為漢先主定南郡得一刀¶
赤於血　陶𢎞景古今刀劒錄後燕慕容垂以建興元¶
年造二刀長七尺一雄一雌若别處之則鳴　神仙傳¶
河東孫博能引鏡為刀屬刀為鏡¶
刀名　書顧命赤刀在西序　博物志赤刀周之寶器¶
　春秋繁露白刀在右白虎之𧰼　禮器割刀之用鸞¶
刀之貴貴其義也正義割刀今之刀鸞刀古之刀也今¶
刀便利可以為割物之用古刀遲緩用之為難宗廟不¶
<pb:KR3k0061_WYG_042-5a>¶
用今刀而用古刀修古也　何休公羊傳注鸞刀宗廟¶
割切之刀鐶有和鋒有鸞　十洲記周穆王時西胡獻¶
昆吾割玉刀切玉如切泥也　孔叢子秦王得西戎利¶
刀以之割玉如割木焉　榖梁傳孟勞魯之寶刀也¶
西京雜記東海人黄公少時能幻制蛇御虎常佩赤金¶
刀　崔豹古今注漢文帝有百錬青犢漏影三刀(一作/吳大)¶
(帝/)　洞㝠記武帝解鳴鴻之刀以賜東方朔刀長三尺¶
朔曰此刀黄帝採首山之銅鑄之雄已飛去雌者猶存¶
<pb:KR3k0061_WYG_042-5b>¶
帝恐人得此刀欲銷之刀自手中化為鵲赤色飛去雲¶
中　續漢書龍鱗御刀也　班固與弟超書竇侍中遺¶
仲叔楚勝陵錯横刀玉&KR0008;早削一枚金錯半垂刀一枚¶
　席上腐談張衡四愁詩云美人贈我金錯刀古之錯¶
即今之磋也磋(千箇/反)北人讀錯作去聲南人讀錯作入¶
聲其實一也　漢書武陵五溪蠻夷作難詔遣車騎將¶
軍馮緄南征緄表應奉金錯刀一具　應劭漢書注徑¶
路匃奴寶刀也　稗編袁紹在&KR0058;陽夢有一神授一寶¶
<pb:KR3k0061_WYG_042-6a>¶
刀及覺果在臥所名曰思召紹解之曰思召紹字也¶
魏武䇿軍令孤先在襄邑有起兵意與工師共作卑手¶
刀　湘烟錄魏文帝造寶刀曰露陌釋名曰巨刀曰陌¶
露陌精光注射也　魏文帝典論丕造百辟寶刀其一¶
文似靈龜名曰靈寶其二彩似丹霞名曰含章其三鋒¶
似崩霜刀身劍鋏名曰素質　刀劍錄吳王孫權以黄¶
武五年採武昌銅鐵作萬口刀各長三尺九寸刀頭方¶
皆是南銅越炭作之文曰大吳小篆書董元成少果勇¶
<pb:KR3k0061_WYG_042-6b>¶
自打鐵作一刀後討黄祖於蒙衝河元成引刀斷衝為¶
二流拜大司馬號斷蒙刀關侯自採都山鐵為二刀名¶
曰萬人及侯敗惜刀投之水中　庻物異名疏關忠義¶
青龍偃月刀一名冷艷鋸　刀劍錄張飛初拜新亭侯¶
自命匠鑄赤朱鐵為一刀名曰新亭侯蜀大將也　稗¶
編姜維于太原得一刀文曰宜為將後遂為將軍鍾㑹¶
克蜀于成都土中得一刀文曰太乙㑹死入帳下王伯¶
升伯升後渡江刀遂飛入水中不見　刀劍錄周瑜作¶
<pb:KR3k0061_WYG_042-7a>¶
南郡太守造一刀背上有盪㓂將軍字八分書　刀劍¶
錄晉武帝以咸寧元年造八千口刀銘曰司馬　傅咸¶
奏事尚書舊奏給介士二百人人給大銅口刀一枚¶
謝尚與楊征南書今飾五尺金頭刀　刀劍錄東晉成¶
帝衍以咸和元年造十三口刀銘曰興國　晉太康記¶
范文本日南西捲縣雅夷奴也為奴時牧羊山澗得兩鱧¶
魚化為兩石石有鐵文入山中就冶鐵成兩刀斫石障¶
如切泥由是人情漸附後為日南王子孫世寶鱧刀為¶
<pb:KR3k0061_WYG_042-7b>¶
斬蛇劍也一曰雅奴魚刀　水經注赫連勃勃造百錬¶
剛刀為龍雀大環號曰大夏龍雀　刀劍錄赫連勃勃¶
以龍昇二年造五口刀背刃有龍雀環兼金縷作一龍¶
形長三尺九寸後蜀李雄以晏平元年造刀五百口文¶
曰騰馬西涼李暠以永建元年造珠碧刀一口銘曰百¶
勝　稗編宋少帝義符景平元年造一刀名曰五色刀¶
小篆書宋順帝準昇明元年掘得一刀名曰上血其光¶
照一室　刀劍錄齊高帝以建元二年造一刀銘曰定¶
<pb:KR3k0061_WYG_042-8a>¶
業長五尺篆書自制之　南史齊高帝以劉懐祖為齊¶
郡太守賜玉環刀一口　刀劍錄明帝鸞以建武二年¶
造一刀銘曰朝儀長四尺小篆書　南史席闡于獻梁¶
武帝銀裝刀　初學記梁簡文帝有謝勅賚善勝刀啟¶
　芝田錄梁陶貞白隱居貝都山中嘗畜二刀一名善¶
勝一名寶勝徃徃飛去人望之如二條青蛇　通典千¶
牛刀名後魏有千牛備身掌執御刀因以名職　唐書¶
阿史那社&KR0539;太宗美其亷賜高昌寶鈿刀　山堂肆考¶
<pb:KR3k0061_WYG_042-8b>¶
楊貴妃父𤣥琰少時嘗有一刀毎出入道途間多佩之¶
或前有惡獸盜賊則所佩之刀鏗然有聲似警於人也¶
故名警惡刀　清異錄薛醜刀圃里人善栽植凡花穿¶
接無不冠絶常持厚&KR0387;利刃芟洗繁穢人遂名此様為¶
薛醜刀　唐書李嗣業應募安西軍中初用陌刀而嗣¶
業尤善　唐書闞稜善用兩刃刀其長丈名曰拍刀一¶
揮殺數人　長編熈寧五年命造斬馬刀刃長三尺餘¶
鐸長尺餘首為大環制作精巧便於操擊　列異傳仙¶
<pb:KR3k0061_WYG_042-9a>¶
人王方平降陳節方家以刀一口長五尺三寸名泰山¶
寶環語節方曰此刀不能有餘益獨臥可使無鬼入軍¶
不傷勿以入厠溷且不宜久服三年後有從汝求者可¶
急與之後果有車載錢百萬請刀者　雲烟&KR0136;眼錄劉¶
漢卿所藏回回刀小口背上皆金紫金錯回回書内金¶
錯出一人面獸精甚聞回回國王所佩者　瀛涯勝覽¶
𤓰哇國腰佩短刀曰不刺頭　玉堂閒話唐詩多用吳¶
鈎者刀名也刀彎故名今南蠻名之曰葛黨刀¶
<pb:KR3k0061_WYG_042-9b>¶
　　　劍¶
總論　管子昔葛盧之山發而出金蚩尤受而制之以¶
為劍　逸雅劍檢也所以防檢非常也又其在身拱時¶
歛在臂内也其傍鼻曰鐔鐔尋也帶所貫尋也其末曰¶
&KR0289;&KR0289;末之言也　集韻鐔劍口也　字林瑑劍鼻也¶
周禮桃氏為劍(劍工謂之桃氏以/能辟除不祥故也)臘廣二寸有半寸(臘/謂)¶
(兩刃兩面/各有刃也)兩從半之以其臘廣為之莖圍長倍之中其¶
莖設其後參分其臘廣去一以為首廣而圍之身長五¶
<pb:KR3k0061_WYG_042-10a>¶
其莖長(手所握者謂之莖其長五寸劍身長/五倍於莖則共長三尺也臘音納)重九鋝(一/鋝)¶
(重六兩半有零九鋝則/重六十兩也鋝音劣)謂之上制(此劍之/上等)上士服之(勇/士)¶
(之上者/能用之)身長四其莖長(共長二/尺五寸)重七鋝(重四十六/兩有餘)謂之¶
中制(此劍之/中等)中士服之(勇士之中/者能用之)身長三其莖長(共長/二尺)¶
重五鋝(重三十/兩有餘)謂之下制(此劍之/下等)下士服之(勇士之下/者能用之)¶
　名義考馮驩甚貧猶有一劍耳又蒯緱按廣韻刀劍¶
頭纏絲為緱爾雅蒯草中為索蒯緱言劍緱無絲以草¶
為之也　漢書雋不疑傳冠進賢冠帶櫑具劍注應劭¶
<pb:KR3k0061_WYG_042-10b>¶
曰櫑具木標首之劍櫑落壯大也晉灼曰古長劍首以¶
玉作井鹿盧形上刻木作山形如蓮花初生未敷時今¶
大劍木首其狀似此　南史宋貶讓諸侯王條格劍不¶
得鹿盧形　周遷輿服雜事漢儀諸臣帶劍至殿堦解¶
劍晉世始代之以木貴者猶用玉首賤者用蚌金銀玳¶
瑁為雕飾　晉東宫舊事太子儀飾有玉頭劍　開元¶
禮儀纂漢制朝服帶劍晉代之以木謂之班劍　雲谷¶
雜記近世官府騶從所持假劍以木為之號曰木劍東¶
<pb:KR3k0061_WYG_042-11a>¶
齊著令謂為象劍言象於劍　清異錄唐劍其稍短常¶
施於脇下者名腰品隴西人韋景珍有四方志呼盧酣¶
酒衣玉篆袍佩玉&KR1639;兒腰品　詞林海錯夫襓劍衣也¶
禮記少儀加夫襓與劍焉　廣雅衭襓䘤劍衣也拾室¶
郭劍削也　方言自河而北燕趙之間謂之室自關而¶
東謂之廓自關而西謂之鞞　清異錄貞明末帝夜於¶
寢間擒刺客乃康王友孜所遣帝自戮之造雲母匣貯¶
所用劍名匣曰䕶聖將軍之館　清異錄王建初起軍¶
<pb:KR3k0061_WYG_042-11b>¶
中隱語代器械之名以犯者為不祥其名劍曰奪命龍¶
　龍魚河圖劍神名飛揚　神仙傳真人去世多以劍¶
代形五百年後劍亦能靈化　周禮冬官吳粤之劍遷¶
乎其地而弗能為良地氣然也　抱朴子以五月丙午¶
日取壯銅為雌雄劍以五月丙午日鑄劍五口下其銅¶
於神爐中以桂薪燒之以剛炭鎔之令童男女進火劍¶
成各長三尺六寸五分帶之入水則蛟龍不敢近人¶
張景陽七命邪谿之鋌赤山之精消以羊頭鐷以鍜成¶
<pb:KR3k0061_WYG_042-12a>¶
注以羊頭骨消之¶
古人劍　刀劍錄夏禹子帝啓以庚戍年鑄一銅劍長¶
三尺九寸後藏之秦望山腹上刻二十八&KR0043;文有背面¶
面文為星辰背記山川日月　一統志齊王有寶劍磨¶
於長興晏子鄉其水微赤似鐵汁　世語王子喬墓在¶
京陵戰國時人有盜發之者覩無所見惟有一劍停在¶
穴中欲進取之劍作龍鳴虎吼遂不敢進俄而徑飛上¶
天　吳越春秋伍子胥過江解其劍與漁父曰此劍中¶
<pb:KR3k0061_WYG_042-12b>¶
有七星北斗其值百金　列士傳楚王夫人於夏納涼¶
抱鐵柱心有所感遂懐孕産一鐵楚王命鏌邪鑄為䨇¶
劍　一統志蜀五丁力士遺寶劍隱於梓潼路隅化為¶
泉又南越王佗藏神劍於梧州火山毎深夜騰熖如火¶
毎三五夜一見時如野燒之狀　西京雜記昭帝時茂¶
陵家人獻寶劍上銘曰直千金夀萬歲　刀劍錄漢明¶
帝以永平元年歲次戊午鑄一劍上作龍形沈之於洛¶
水中水清時常有見之者章帝建初八年鑄一金劍令¶
<pb:KR3k0061_WYG_042-13a>¶
投於伊水以厭人膝之怪按水經云伊水有一物如人¶
膝頭有爪人浴之輙没不復出後主禪延熈二年造一¶
大劍長一丈二尺鎮劍口山往往人見光輝後人求之¶
不𫉬　豫章記晉雷煥子佩劍過延平津劍飛入水化¶
為龍　晉載記前趙劉曜隱迹菅涔山常夜閒居有二¶
童子入跪曰菅涔王使小臣奉謁趙皇帝獻劍一口置¶
前再拜而去以燭視之劍長二尺光澤非常赤玉為室¶
背有銘曰神劍服御除衆毒曜遂服之劍隨四時而變¶
<pb:KR3k0061_WYG_042-13b>¶
為五色　刀劍錄梁武帝即位歲在庚子命𢎞景造神¶
劍十三口用金銀銅錫鐵五色合為之長短各依劍術¶
法文曰服之者永治四方並小篆書　王度古鏡記友¶
人薛俠者𫉬一銅劍長四尺劍連於靶靶盤龍鳳之狀¶
左文如火&KR0395;右文如水波光彩灼爍非常物也俠持過¶
度曰此劍俠常試之毎月十五日天地清朗置之暗室¶
自然有光旁照數丈　芝田錄唐符載文學武藝䨇絶¶
常畜一劍神光照夜為晝客遊至淮浙遇巨商舟艦遭¶
<pb:KR3k0061_WYG_042-14a>¶
蛟作梗不克前進擲劍一揮血灑如雨舟舸安流而逝¶
後遇寒食於人家裹秬粽麤如桶食刀不可用以此劍¶
斷之訖其劍無光若頑鐵無所用矣　酉陽雜俎鄭雲¶
逹少時得一劍鱗鋏星鐔有時而吼常藉膝玩之忽有¶
一人從庭樹&KR0805;然而下紫衣朱糺髪露劍而立黒氣周¶
身狀如重霧言我上界人知公有異劍願借一觀鄭疾¶
起斫之不中忽墮黒氣著地數日方散　玉麈集成都¶
朱善存家世寶一劍毎生神芝則天下晏清如安史黄¶
<pb:KR3k0061_WYG_042-14b>¶
巢難作劍皆生黒烟屬天不差毫髪　癸辛雜識金泰¶
和四年六月磁州武安縣南鼓山北石聖臺鳯凰畱三¶
日去後村民疑臺下有異私掘之三尺餘石罅中直插¶
金劍一取不能盡擊折得其半以火鍜欲分之劍見火¶
化金蟬散飛而去　劍俠傳蜀許寂棲四明山中忽有¶
夫婦者詣山以壺觴酌許談劍術俄自臂間推出二物¶
展而喝之即二口劍也躍起在寂頭上盤旋交擊寂甚¶
懼尋而匣之飲畢就寢及旦乃空榻也後於溈山林下¶
<pb:KR3k0061_WYG_042-15a>¶
遇一僧於指甲下抽出二劍跳躍淩空而去¶
古劍名　廣雅燕支蔡愉千勝堂谿墨陽並劍名也¶
文選注青萍古劍名　亢倉子蜚景之劍威奪白日氣¶
盛紫蜺以之刲穫則其與劂刃也無擇及夫凶邪流毒¶
沸渭不靖加之運掌之上則千里之内不畱行矣　拾¶
遺記顓頊高陽氏有畫影騰空二劍若四方有兵此劍¶
則飛赴指其方則克未用時在匣中常如龍虎嘯吟¶
刀劍錄夏孔甲以九年歲次甲辰採牛首山鐵鑄一劍¶
<pb:KR3k0061_WYG_042-15b>¶
銘曰夾古文篆書長四尺一寸殷太甲以四年歲次甲¶
子鑄一劍長二尺文曰定光古文篆書武丁元年歲次¶
戊午鑄一劍長三尺銘曰照膽古文篆書　海錄碎事¶
寶劍名輕吕武王用以擊紂　孔叢子周穆王征西戎¶
西戎獻昆吾之劍長尺有咫錬鋼赤刀用之切玉如切¶
泥　刀劍録周昭王即位二年歲次壬午鑄五劍各投¶
五嶽銘曰鎮嶽尚方古文篆書長五尺簡王夷以元年¶
歲次癸酉鑄一劍長三尺銘曰駿大篆書　荀子威公¶
<pb:KR3k0061_WYG_042-16a>¶
之葱太公之闕文王之錄莊君之胷干將莫耶鉅闕闢¶
閭皆古之良劍也然而不加砥礪則不能利　列子來¶
丹欲報父仇求寶劍於衞孔周孔周曰吾有三劍唯子¶
所擇皆不能殺人且先言其狀一曰含光視之不可見¶
運之不知有其所觸也冺然無際經物而物不覺二曰¶
承影將旦昧爽之交日夕昏明之際北面而察之澹澹¶
焉若有物存莫識其狀其所觸也竊竊然有聲經物而¶
物不疾也三曰宵練方晝則見影而不見光方夜見光¶
<pb:KR3k0061_WYG_042-16b>¶
而不見形其觸物也騞然而過隨過隨合覺疾而不血¶
刃焉　吳越春秋吳王闔閭使干將作劍干將者吳人¶
其妻曰莫邪干將採五山之鐵精合六金之金英候天¶
伺地隂陽同光百神臨觀而金鐵之頴不銷干將曰神¶
物之化須人而成妻乃斷髪剪爪投入爐中使童女童¶
男三百人鼓槖裝炭金鐵皆濡遂成二劍陽曰干將而¶
作龜文隂曰莫邪而作漫理干將匿其陽出其隂以獻¶
闔閭闔閭甚寶重之　拾遺記昔吳國武庫之中兵刃¶
<pb:KR3k0061_WYG_042-17a>¶
鐵器俱被物食盡而封署依然王令撿其庫穴獵得䨇¶
兔一白一黄殺之開其腹而有鐵膽腎方知兵刃之鐵¶
為兔所食王乃召其劍工令鑄其膽腎以為劍一雌一¶
雄號干將者雄號莫邪者雌其劍可以切玉斷犀王寶¶
之遂覇其國　皇覽闔閭旣鑄干將莫邪二劍餘鑄得¶
三千並號扁諸之劍　大平廣記陶貞白謂干將莫邪¶
皆以銅鑄非鐵也　山海經注汲郡冢中得銅劍一枚¶
長三尺五寸所謂干將也　越絶書闔閭冢在吳縣閶¶
<pb:KR3k0061_WYG_042-17b>¶
門外葬以磐郢魚腸之劍　左傳吳將伐齊越子率其¶
衆以朝吳人皆喜唯子胥懼曰是豢吳也王怒使賜之¶
屬鏤以死注屬鏤劍也　吳越春秋越王允常聘歐冶¶
子作名劍五枚一曰純鈎二曰湛盧三曰豪曹四曰魚¶
腸五曰鉅闕王以豪曹示薛燭燭曰夫寶劍五色今見¶
豪曹黯然無華殞其光芒其神亡矣示之巨闕薛燭曰非¶
寶劍也夫寶劍金錫和同氣如雲烟今見其光已離矣¶
示之魚腸燭曰金精從理至本不逆魚腸倒本從末逆¶
<pb:KR3k0061_WYG_042-18a>¶
理之劍也示之純鈎燭矍然曰恍乎如屈陽之華沈沈¶
如芙蓉始生於湖其文如列星之行其光如水之溢塘¶
此純鈎也示之湛盧燭曰善哉含金鐵之英吐銀錫之¶
精可以折衝伐敵人君有逆謀則去之他國　越絶書¶
越王勾踐有寶劍五聞於天下其一曰純鈎客有薛燭¶
善相劍王取純鈎示之薛燭矍然望之手振拂揚其華¶
捽如芙蓉始出觀其鈲爛如列星之行觀其光如水之¶
溢於塘觀其斷巖如𤨏石觀其色焕焕如冰釋王曰客¶
<pb:KR3k0061_WYG_042-18b>¶
有市之鄉二十駿馬千匹千户之都二可乎燭曰不可¶
當造此劍之時赤堇之山破而出錫若耶之溪涸而出¶
銅雨師掃灑雷公擊槖蛟龍捧爐天帝裝炭太乙下觀¶
歐冶乃因天地之精造為此劍今赤堇之山已合若耶¶
溪深而不測羣神不下歐冶既死雖復傾城量金珠玉¶
竭河猶不能得此物千户之都何足言耶　史記子貢¶
傳越使大夫種言於吳王曰奉先人藏器歩光之劍以¶
賀軍吏　曹植七啓步光之劍華藻繁縟綴以驪龍之¶
<pb:KR3k0061_WYG_042-19a>¶
珠錯以荆山之玉　拾遺記昆吾山錬石可為銅銅色¶
青而利句踐祠昆吾神採金鑄成八劍一名揜日以之¶
指日則光晝暗金隂也隂盛則陽滅二名斷水以之劃¶
水開即不合三名轉魄以之指月蟾兔為之倒轉四名¶
懸翦飛鳥游過觸其刃如斷截焉五名驚鯢以之泛海¶
鯨鯢為之深入六名滅魂挾之夜行不逢魑魅七名郤¶
邪有妖魅者見之則伏八名真剛以切玉斷金如削土¶
木矣以應八方之氣鑄之也　越絶書楚王欲作劍令¶
<pb:KR3k0061_WYG_042-19b>¶
風胡子之吳見歐冶子干將二人鑿茨山&KR0165;其谿取鐵¶
英作劍三枚一曰龍淵二曰太阿三曰工市畢成奏之¶
風胡子曰欲知龍淵觀其狀如登髙山臨深淵欲知太¶
阿觀其鈲嵬嵬翼翼如流水之波欲知工市鍔從文間¶
起至脊而止如珠而不可袵文若流而不絶　張華傳¶
初吳之未滅牛斗之間常有紫氣及吳平紫氣愈明華¶
聞豫章人雷焕妙達緯象乃邀煥問之曰是何祥也曰¶
寶劍之精上徹于天耳華問在何郡曰豐城華即補煥¶
<pb:KR3k0061_WYG_042-20a>¶
為豐城令掘獄屋基入地四丈餘得石函中有䨇劍一¶
曰龍泉二曰太阿其夕斗牛間不復見氣焉　水經注¶
梁國多池沼時池中出神劍到今其民像而作之號大¶
梁氏之劍　刀劍錄秦昭王稷以元年歲次丙午鑄一¶
劍長三尺銘曰誡大篆書　續齊諧記秦昭王三日置¶
酒河曲見有金人出奉水心劍曰令君制有西夏　刀¶
劍錄秦始皇以三年歲次丁巳採北祗銅鑄二劍銘曰¶
定秦小篆書李斯刻埋在阿房宫閣下一在觀臺下長¶
<pb:KR3k0061_WYG_042-20b>¶
三尺六寸　刀劍錄前漢高祖以始皇三十四年於南¶
山得一鐵劍長三尺銘曰赤霄大篆書及貴常服之此¶
即斬蛇劍也　三輔黄圖太上皇微時佩一刀長三尺¶
上有銘字難識傳云殷高宗伐鬼方時所作也上皇游¶
豐沛山中有人冶鑄上皇息其旁問曰鑄何器工者笑¶
曰為天子鑄劍慎勿言曰得公佩劍雜而治之即成神¶
器可克定天下上皇解匕首投爐中劍成殺三牲以釁¶
祭之工即持劍授上皇上皇以賜高祖高祖佩之斬白¶
<pb:KR3k0061_WYG_042-21a>¶
蛇是也及定天下藏於寶庫守藏者見白氣如雲出户¶
狀若龍蛇　西京雜記漢高祖斬蛇劍以七彩珠九華¶
玉為飾五色琉璃為匣刃上常如霜雪光景照外開囊¶
㧞鞘輙有光采射人　晉書武庫火累代寶盡焚張華¶
見漢高斬蛇劍穿屋而飛莫知所向　刀劍錄漢文帝¶
以初元十六年歲次庚午鑄三劍長三尺六寸銘曰神¶
龜多刻龜形以應大横之兆帝崩命入𤣥武宫武帝又¶
以元光五年歲次乙巳鑄八劍長三尺六寸銘曰八服¶
<pb:KR3k0061_WYG_042-21b>¶
小篆書嵩恒霍華太山五嶽皆埋之　潛居錄漢武帝¶
七夕幸開襟樓忽見殿北方綵雲縹緲有美女騎一物¶
翩躚而下即以所騎物上帝曰此棨東之劍羣仙寶之¶
能辟諸邪妾乘之而來頃刻百里矣後入吳宫大帝號¶
曰辟邪亦曰百里　漢武帝内傳王母佩分景之劍上¶
元夫人佩流黄揮精之劍　刀劍錄漢宣帝以本始四¶
年鑄二劍長三尺一曰毛一曰貴以足下有毛故為之¶
皆小篆書　匃奴傳甘露三年正月呼韓邪單于朝賜¶
<pb:KR3k0061_WYG_042-22a>¶
玉具劍注標首鐔衞盡用玉為之　刀劍錄王莽在偽¶
位以建國五年歲次庚午造神劍皆練五色石為之銘¶
曰神勝萬里伏小篆書長三尺六寸後漢光武方未貴¶
時在南陽鄂山得一劍文曰秀覇小篆書帝常服之¶
東觀漢記建武二年遣馮異西擊赤眉於關中上自河¶
南賜異乘輿七尺玉具劍又陳遵破匈奴詔賜駮犀劍¶
又章帝賜尚書劍一手署姓名韓淩淵深有謀故得龍¶
泉郅夀明達有文章故得文劍陳寵敦朴有善能伏不¶
<pb:KR3k0061_WYG_042-22b>¶
見於外故得鍜成劍皆因名而表意　刀劍錄魏武帝¶
曹操以建安二十年於幽谷得一劍長三尺六寸上有¶
金字銘曰孟徳王常服之　典論選兹良金命彼國工¶
精而鍊之至於百辟以為三劍一曰飛景二曰流采三¶
曰華鋌俱長四尺二寸重一斤十有五兩淬以清漳厲¶
以礛䃴飾以文玉表以通犀　古今注吳大帝有寶劍¶
六白虹紫電辟邪流星青㝠百里　刀劍錄吳主孫亮¶
以建興二年鑄一劍文曰流光小篆書晉懐帝熾以永¶
<pb:KR3k0061_WYG_042-23a>¶
嘉元年造一劍長五尺銘曰步光小篆書　宋書太宗¶
為徐州刺史昭太后賜以火珠鹿盧劍　刀劍録後魏¶
道武鑄二劍一名曰鎮山一名曰沈水　北史魏畢衆¶
敬獻銀裝劍一口　朝野僉載西晉末有旌陽縣令許¶
遜者得道於豫章西山江中有蛟為患旌陽沒水劍斬¶
之後不知所在頃漁人網得一石甚鳴擊之聲聞數十¶
里趙王為洪州刺史破之得劍一䨇視其銘一有許旌¶
陽字一有萬仞字遂有萬仞師出焉　廣異記唐開元¶
<pb:KR3k0061_WYG_042-23b>¶
末武勝之知靜江軍忽見灘中雷公踐微雲逐一小黄¶
蛇盤繞灘上靜江之人戲以石投之中蛇鎗然作金聲¶
雷公乃飛去使人往視得一銅劍有文曰許旌陽斬蛟¶
第三劍　清異錄安祿山得飛剛寶劍欲奏上乞封劍¶
為堅利侯僚屬以無此例力止之　㑹要樂浪人劍舊¶
紀貞元十年九月辛卯南詔獻鐸槊浪人劍南詔傳異¶
牟尋獻鐸鞘浪劍鬱刃注浪人鑄時以毒藥并治取躍¶
迎如星者凡十年乃成淬以馬血以金犀飾鐔首傷人¶
<pb:KR3k0061_WYG_042-24a>¶
即死浪人所鑄故亦名浪劍王所佩者傳七世矣　杜¶
陽雜編火精劍建中二年大林國所貢云其國有山方¶
數百里出神鐵其山有瘴毒不可輕為採取若中國之¶
君有道神鐵即自流溢錬之為劍必多靈異其劍之光¶
如電切金玉如泥以朽磨之則生烟熖以金石擊之則¶
火光流起唐徳宗時幸奉天自攜火精劍出内殿斫檻¶
上鐵狻猊應手而碎及乘輿遇夜侍從皆見上仗數尺¶
光明即劍光也　清異錄朔方裨將之父嘗夢朱衣黒¶
<pb:KR3k0061_WYG_042-24b>¶
幘人曰吾聞陽長史天命以玉柄龍授君若遇槖籥翁¶
宜付之得夢六日後買得一劍既藏四年汾陽誕日部¶
曲競獻珍異裨將以父所寶玉柄龍奉之意汾陽即翁¶
也　劍俠傳唐晉公王鐸有千金劍以𫉬李龜夀　錦¶
繡萬花谷顧彦輝為東川節度㑹諸將以所佩劍號疥¶
癩賓使侍左右曰生死同之違者先齒　五代史孫徳¶
昭梁太祖頗徳其附已以龍鳳劍遺之　夢溪筆談錢¶
塘聞人紹一劍削十大釘皆截劍無纎迹用力屈之如¶
<pb:KR3k0061_WYG_042-25a>¶
鈎縱之鏗然有聲復直如弦古之所謂靈寶劍也　珊¶
瑚鈎詩話有農夫耕地得劍磨洗適市值賈胡售以百¶
千未可至百萬約來旦取之夜歸語妻子此何異而價¶
至是庭中有石偶以劍指之立碎詰旦胡人載鏹至則¶
歎叱曰劍光已盡不復買農夫苦問之曰此是破山劍¶
唯可一用吾欲持之破寶山耳農夫惋恨旬月不能己¶
　　　匕首¶
鹽鐵論匕首短劍也長一尺八寸頭𩔖匕故曰匕首¶
<pb:KR3k0061_WYG_042-25b>¶
物原專諸始造匕首　通裕文匕首劍屬漢王莽避火¶
宣室持虞帝匕首則堯舜已有其物矣　史記燕太子¶
丹使荆軻刺秦王豫求天下之利匕首得趙人徐夫人¶
匕首取之百金使工以藥焠之以試人血濡縷人無不¶
立死者乃裝為遣荆卿　典論魏太子丕造百辟匕首¶
三其一理似堅冰名曰清剛其二曜似朝日名曰陽文¶
其三狀似龍文名曰龍鱗　虞初志有尼授聶隱娘羊¶
角匕首刃廣三寸為開其腦後藏匕首而無所傷用即¶
<pb:KR3k0061_WYG_042-26a>¶
抽之　妖亂志蕭勝納財於吕用之求知鹽城高駢有¶
難色用之曰一寶劍在鹽城井中須靈官取之駢許之¶
數月勝獻一銅匕首吕用之曰此北帝所佩也得之者¶
兵不敢犯駢寶秘之常持以坐起¶
　　　斧鉞¶
事物紀原輿服志曰黄帝置斧鉞内傳曰帝將伐蚩尤¶
𤣥女授帝金鉞以主煞此其始也以銅為&KR0235;首銜刀¶
逸雅斧甫也甫始也凡將制器始用斧伐木已乃制之¶
<pb:KR3k0061_WYG_042-26b>¶
也鉞豁也所向莫敢當前豁然破散也　說原鈇莝斫¶
刀也鉞大柄斧也黄鉞以金飾之　五侯鯖鏚柲斧柄¶
也　尚書一人冕執劉鄭𤣥注今鑱斧　中華古今注¶
金斧黄鉞也鐵斧𤣥鉞也三代通用之以斷斬今以黄¶
鉞為乘輿之飾𤣥鉞諸公王得建之武王以黄鉞斬紂¶
故王者以為戒太公以𤣥鉞斬妲己故婦人以為戒漢¶
制諸公亦建𤣥鉞以太公秉之助武王斷斬故為諸公¶
之飾焉大將出征特加黄鉞者以銅為之黄金塗刃及¶
<pb:KR3k0061_WYG_042-27a>¶
柄不得純金也　博古圖司馬法三代之斧在夏執𤣥¶
鉞在商執白戚在周杖黄鉞葢所用之色不同而所以¶
為斧則一也　古今注秦改鐵鉞為鍠　開元儀禮鍠¶
形如劍而三刃連柄共長三尺五寸以虎豹皮為袋今¶
乘輿之前刻木為斧謂之儀鍠　孔六帖五代王建立¶
徙昭義賜以玉斧　輟耕錄劈正斧以水蒼玉碾造高¶
二尺有竒廣半之徧地文藻粲然自殷時流傳大朝會¶
則一人持之立於陛下所以正人不正之意　雲烟過¶
<pb:KR3k0061_WYG_042-27b>¶
眼錄殷武鉞長三尺餘一叚美玉文藻細甚三代之寳¶
宣和故物又歸大金今在御府毎大朝㑹必設之外庭¶
　博古圖舞戚葢司殺者之所秉用以為舞安柄處作¶
蟬紋柄之外作兩目中作饕餮垂花之飾紋縷精妙又¶
片雲戚形戚也戚斧屬此若片雲狀而兩端微卷中作¶
三圜竅容柄處為三耳葢戚以玉為柲柲即柄也所謂¶
朱干玉戚者此其戚歟　西溪叢語齊斧虞喜志林音¶
側階切凡師出齋戒入廟受斧故云齊也陳林云腰領¶
<pb:KR3k0061_WYG_042-28a>¶
不足以膏齊斧服虔注云易喪其資斧張姜云斧鉞也¶
以整齊天下應劭云齊利也蕭斧或云鉞斧也淮南子¶
云磨蕭斧以伐朝菌蕭之義未詳太平御覧引漢書王¶
莽傳喪其齊斧音齊　龍魚河圖斧神名狂章　清異¶
錄蜀王建軍中隱語以斧為鐵糕糜¶
　　　戈¶
二儀實錄䨇枝為㦸獨枝為戈蚩尤造　釋名戈句矛¶
㦸也戈過也所刺擣則決過所鈎引則制之弗得過也¶
<pb:KR3k0061_WYG_042-28b>¶
　周禮冶氏戈廣二寸内倍之胡三之援四之鄭注戈¶
今句孑㦸也或謂之鷄鳴或謂之擁頸内謂胡以内接¶
柲者也長四寸胡六寸援八寸鄭司農云援直刃也胡¶
其孑　曲禮進戈者前其鐏後其刃注銳底曰鐏疏刃¶
當頭而利鐏在尾而鈍不以刃授敬也　玉海戈有傍¶
出者為句孑亦名胡孑　周禮戈柲六尺六寸　禮書¶
五兵之所以便於用者戈而已其柲短而易持其胡援¶
廣而易入可以樁可以斬可以擊可以鈎觀富父終甥¶
<pb:KR3k0061_WYG_042-29a>¶
以戈樁僑如之喉狼瞫以戈斬秦囚子南以戈擊子晳¶
長魚矯以戈殺駒伯則戈之於用可知矣　典論狐父¶
之戈上世名器　宋書晉惠帝永興元年成都王伐長¶
沙毎夜戈㦸&KR0289;有火光如懸燭　𤣥晏春秋皇甫謐年¶
十七未通經史執枝為戈¶
　　　㦸(附殳/)¶
稗史𩔖編吕氏春秋曰蚩尤作五兵㦸其一也又管子¶
曰雍狐之山發水出金受而制之以為雍狐之㦸此㦸¶
<pb:KR3k0061_WYG_042-29b>¶
之始也龍魚河圖曰蚩尤造㦸續事始曰魏武加蝦蟇¶
頭幡實錄曰自夏后氏有之如鎗兩岐置刃謂之㦸¶
周禮冶氏㦸廣寸有半寸内三之胡四之援五之鄭注¶
㦸今三鋒㦸也内長四寸半胡長六寸援長七寸　禮¶
書葢㦸有三鋒刺則鋒之直前者也胡則正方中短而¶
下垂者也援則磬折而上達者也　風土記㦸長一丈¶
三尺奮揚俯仰能兼五兵　方言㦸楚謂之孑凡㦸而¶
無刃秦晉之間謂之釨或謂之鏔吳揚之間謂之戈東¶
<pb:KR3k0061_WYG_042-30a>¶
齊秦晉之間謂其大者曰鏝胡其曲者謂之鈎釨鏝胡¶
三刃枝南楚宛郢謂之匽㦸其柄自關而西謂之柲或¶
謂之殳　逸雅㦸格也旁有枝格也　周書一人冕執¶
戣一人冕執瞿注戣瞿皆㦸屬　白六帖凡句兵欲無¶
彈彈掉也句兵戈㦸之屬　禮書㦸或作&KR0068;春秋傳曰¶
子都拔&KR0068;明堂位言越&KR0068;周禮言&KR0068;門則㦸&KR0068;一也¶
太公兵法㦸之神名大將　稗編史記趙良謂衞鞅曰¶
君之出也操闒(音/榻)㦸者旁車而趨續輿服志曰漢大駕¶
<pb:KR3k0061_WYG_042-30b>¶
前驅有鳳皇闒㦸疑秦制也　晉東宫舊事崇福門鷄¶
鳴㦸十張　陶侃表伏惟武庫傾蕩&KR0043;衞有失輒簡選¶
其差可者奉獻金鈴大㦸五十張　說文有衣之㦸曰¶
棨　漢雜事漢制假棨㦸以代斧鉞　崔豹古今注棨¶
㦸前驅之器也以木為之後代刻偽無復典制以赤油¶
韜之謂之油㦸亦曰棨㦸　稗史𩔖編武士陳列殿下¶
曰陛㦸其宫中出入者本官封有衣㦸傳審印信然後¶
受之曰棨信王公以下用棨㦸前驅曰油㦸　名物考¶
<pb:KR3k0061_WYG_042-31a>¶
後世有棨㦸天子二十四諸侯十二或施於公門或設¶
於私第故漢秦彭唐李晟皆得設棨㦸以代斧鉞　事¶
物紺珠棨㦸木為之而無刃門設架列之天子宫殿門¶
左右各十二應天數也¶
殳　說文殳者以木為身旁皆鐵齒　考工記廬人殳¶
長尋有四尺注殳以積竹八觚長丈二尺建于兵車旅¶
賁以先驅積竹謂削去白取其青處合之欲其有力也¶
　　　矛¶
<pb:KR3k0061_WYG_042-31b>¶
吕氏春秋蚩尤作五兵有酋矛夷矛　詩國風二矛重¶
英註二矛夷矛酋矛也夷矛長二丈四尺酋矛長二丈¶
　周書二人雀弁執惠立於畢門之内注惠三隅矛孔¶
疏謂刃有三角鄭𤣥云惠狀葢斜刃宜芟刈　詩經厹¶
矛注二隅矛也　方言矛骹細如鶴脛者謂之鶴膝¶
越絶書越王仗屈盧之矛　庻物異名疏吕覽鋤耰白¶
挺可以勝人之長銚利兵長銚長矛也　白六帖刺兵¶
欲無蜎蜎撓也刺兵矛屬　北史魏畢衆敬還鄉獻刺¶
<pb:KR3k0061_WYG_042-32a>¶
彪矛一枚　北史魏陳畱王䖍武力絶倫每以矛細短¶
大作之猶患其輕復綴鈴於刃下　龍魚河圖矛名天¶
矢隂　太公兵法矛之神名跌蹌¶
　　　矟(同槊/)¶
逸雅矛長丈八尺曰矟馬上所持言其矟矟便殺也又¶
曰激矛激截也可以激截敵陣之矛也　晉八王故事¶
張方將移惠帝於長安入殿奉迎自領五千騎皆捉鐵¶
&KR0008;槊　庾翼與燕王書今致朱漆黒毦丈八矟一柄¶
<pb:KR3k0061_WYG_042-32b>¶
白六帖于栗磾常用黒矟劉裕呼為黒矟公　南史梁¶
武帝幸樂游&KR0080;羊侃預宴時少府奏新造兩刃矟成長¶
二丈四尺圍一尺三寸帝因賜侃河南國紫驑令試之¶
侃執矟上馬左右擊刺特盡其妙觀者登樹帝曰此樹¶
必為侍中折矣俄而果折因號此矟為折樹矟　北史¶
魏賜蠕蠕阿那&KR0347;露絲銀纏槊二張并白毦赤漆槊十¶
張并白毦黒漆槊十張并幡　北史魏帝賜奚康生細¶
御銀纒槊一張　北史范陽盧曹入海島得長人骨以¶
<pb:KR3k0061_WYG_042-33a>¶
髑髏為馬皁脛長丈六尺以為二矟送其一於神武諸¶
將莫能用唯彭樂强舉之未幾曹遇疾巫言海神為祟¶
遂卒　五行志劉武周據并州兵勢甚盛城上矟刃夜¶
毎有火光　酉陽雜俎南蠻有毒槊無刃狀如朽鐵中¶
人無血而死言從天雨下入地丈餘祭地方掘入蠻中¶
呼為鐸刃　孔六帖南詔異牟尋獻鐸矟浪劍鬱刃鐸¶
矟者狀如殘刃有孔旁達出麗水飾以金所擊無不洞¶
夷人尤寶之以血祭之　宋祁筆記宣獻宋公著鹵簿¶
<pb:KR3k0061_WYG_042-33b>¶
記至䂍槊不能得其始徧問諸儒無知者予後十餘年¶
方得其義云江左有瓝槊以首大如瓝故云　事物紺¶
珠犦矟犦擊聲也一云象犦牛善鬭唐金吾將軍執之¶
宋制如節有袋上加碧油常置朝堂駕出則八枚前導¶
　唐史尉遲敬徳善矟　孔六帖羅藝善用槊¶
　　　槍¶
事物紺珠槍木桿金頭始於黄帝擴於孔明　韻㑹剡¶
木傷盜曰槍　續事始諸葛亮置苦竹槍長丈二　事¶
<pb:KR3k0061_WYG_042-34a>¶
物紺珠一丈威煬帝槍　筆叢單雄信幼時植一&KR0037;樹¶
年十八伐為槍號寒骨白嘗與秦王戰秦王以太白羽¶
射之火出因為尉遲敬徳拉折　唐書吐蕃犯苦拔海¶
哥舒翰持半叚槍迎擊所向披靡　事物原始白幹槍¶
宋㑹要曰矟也唐時羽林所執制同矟而鐵刃上綴朱¶
絲拂隋志云齊梁四代儀中亦有此物疑晉宋以後以¶
為衞仗也　清異錄槍材難得十全魏州石屋林多有¶
之楊師援時賜鎗效節軍皆采於此團典所用多是絶¶
<pb:KR3k0061_WYG_042-34b>¶
品聖龍筯餘軍不過四五等托地仙長腰奴范陽嬌金¶
梢裊兒是也更有風火枝聖蚰蜒頗曲弱軍中不取¶
夷俗記陣中有鈎槍柄長五六尺槍刃長數寸刃後有¶
鈎可以刺可以挽也　稗編飛火槍乃金人守汴時所¶
用今各邊皆知為之　陳繼儒見聞錄高皇帝御用槍¶
凡二大者幾盈握修可丈六尺疑即用以步戰者也小¶
者修殺四之一圍殺亦如之疑所謂馬矟也　事物紺¶
珠大寧筆槍首刃下數寸施小銕盤皆作刃拐突槍桿¶
<pb:KR3k0061_WYG_042-35a>¶
長二丈五尺上施四稜鐵刃㧓槍長二丈餘上長刃下¶
逆鬚拐刃槍桿長二丈五尺長刃有拐¶
　　　盾¶
山海經羿與鑿齒戰於華疇之野羿持弓矢鑿齒持楯¶
　春秋元命包帝嚳戴干宋&KR0454;注干楯也　拾遺記庖¶
犧造干　說文盾瞂也所以扞身蔽目象形　釋名盾¶
遯也跪其後避刃以隱遯也大而平者曰吳魁本出於¶
吳為魁帥者所持也隆者曰須盾本出於蜀須所持也¶
<pb:KR3k0061_WYG_042-35b>¶
或曰羗盾言出于羗也約脅而鄒者曰陷虜言可以陷¶
破虜敵也今謂之曰露見是也狹而長者曰歩盾歩兵¶
所持與刀相配者也狹而短者曰孑盾車上所持者也¶
孑小稱也以縫編板謂之木絡以犀皮作之曰犀盾以¶
木作之曰木盾皆因所用為名也　方言楯自關而東¶
或謂之楯或謂之干關西謂之楯　禮書五兵之用長¶
以衞短短以救長則人持其一矣盾則夫人而有之書¶
曰比爾干干欲其比則夫人有之可知也　藻林龍盾¶
<pb:KR3k0061_WYG_042-36a>¶
畫龍於干以為飾　孔子世家矛㦸劍撥注撥謂大楯¶
也　越記越勾踐作盾嬰以白璧鏤以黄金狀似龍蛇¶
行者乃使大夫種獻之於吳王　唐書吳人家鶴膝而¶
戸犀渠注犀渠盾名　世說魏武征袁本初治裝餘有¶
數十斛竹片咸長數寸太祖用之為竹椑楯　𤣥晏春¶
秋皇甫謐年十七未通經史編荆為楯　陶侃表奉獻¶
金革大羗盾五十青陵金革盾五十　北史魏蠕蠕犯¶
塞任城王雲從獻文討之過大磧雲曰夷狄之馬初不¶
<pb:KR3k0061_WYG_042-36b>¶
見虎頭楯若令此楯在前破之必矣帝從之　北史魏¶
賜蠕蠕阿那環赤漆楯六幡黒漆楯六幡　丘光庭兼¶
明書干一名楯一名櫓漢書云血流漂櫓櫓即干俗呼¶
為傍牌此物體輕或可漂也　逸雅彭排彭傍也在傍¶
排敵禦攻也　庻物異名疏伐干見注疏伐為中干干¶
伐皆盾之别名孔明軍令曰帳下及右陣各持彭排急¶
就注盾一名&KR1691;(音/伐)亦謂之干即今旁排也　章氏槁簡¶
贅筆背嵬即圓牌也以皮為之朱漆金花焕燿炳日¶
<pb:KR3k0061_WYG_042-37a>¶
宋朝㑹要太宗聞南方以標槍傍牌為兵令蕭廷皓取¶
廣徳軍習之　二儀實錄步卒用八尺牛肋牌馬軍用¶
朱漆團牌近世兵杖中有標牌葢出溪洞之蠻熈寧中¶
王師征交阯得其法乃盛傳於中國至神宗設於行陣¶
令諸軍習之　事物紺珠立牌或竹或木高五尺闊三¶
尺背施横楅連轉關拐子長三尺巡城防矢石¶
　　　砲(附銃/)　(火藥器/)¶
物原軒轅作砲吕望作銃魏馬鈞製爆杖隋煬帝益以¶
<pb:KR3k0061_WYG_042-37b>¶
火藥雜戲　稗編漢書甘延夀投石絶等倫張晏曰范¶
蠡兵法蜚石重十二斤為機法行三百步延夀有力能¶
以手投之今邊城有礮葢出於范蠡蜚石之制因事増¶
廣遂為今法葢其始也　事物原始諸葛亮圍郝昭於¶
陳倉亮起衝車昭以繩連石磨四角擊其衝車即礮石¶
之制也　唐書李密令田茂廣造雲旝三百具以磯石¶
為攻城械號將軍礮　楊誠齋海蝤船賦序紹興辛巳¶
海陵至江北掠民船欲濟虞允文伏舟七寶山後舟中¶
<pb:KR3k0061_WYG_042-38a>¶
發一霹&KR0430;礮葢以紙為之而實以石&KR0069;硫黄礮自空而¶
下墜水中硫黄得水而火自跳出其聲如雷紙裂而石¶
&KR0069;散為烟霧眯其人馬之目遂壓北舟人馬皆溺大敗¶
之　稗編西安城上舊貯鐵砲曰震天雷狀如合碗頂¶
一孔僅容指軍中久不用此金人守汴之物也史載鐵¶
鑵盛藥以火㸃之砲舉火發其聲如雷聞百里外所&KR0761;¶
圍半畝以上火㸃著鐵甲皆透又其磁燒者强不若鐵¶
之威軍中鐵不多得則磁以繼之可也　事物紺珠單¶
<pb:KR3k0061_WYG_042-38b>¶
梢砲前後四柱施桄上施鹿耳四夾軸軸上置板竿高¶
下隨時旋風礮衝天柱上施軸置砲虎蹲跑前脚長後¶
脚短水底連天砲先置銅鐵大砲水底以葦接長洞中¶
藏藥線水戰發之¶
銃　楊一清制府雜錄今所造鎗砲不能致遠兼不善¶
用不能多中近年敵人不甚畏之惟大將軍二將軍三¶
將軍諸銃力大而猛　事物紺珠佛郎機銃銅為管大¶
者千餘斤中者五百餘斤小者百餘斤彈子内鐵外鉛¶
<pb:KR3k0061_WYG_042-39a>¶
重數斤嘉靖間造　七修𩔖藁鳥嘴木銃嘉靖間日本¶
犯浙倭奴被擒得其器遂使傳造焉　事物紺珠鷄脚¶
銃銅十眼銃四眼銃三眼銃九眼銃九子銃夾靶銃大¶
把銃千里銃¶
火藥器　羣書考索宋咸平三年唐福獻新製火毬火¶
鎗　事物紺珠蒺藜火毬三稜六首鐵刃外團火藥中¶
貫長繩放之霹&KR0748;火毬用竹兩三節存節用薄瓷或錢¶
三十片和藥裹竹為毬兩頭畱竹寸許毬外加傅藥鐵¶
<pb:KR3k0061_WYG_042-39b>¶
嘴火鷂木身鐵嘴束稈為尾入火藥竹火鷂竹為疏籠¶
大腹狹口糊紙入火藥束草為尾¶
　　　諸武具¶
續事始雲梯魯人公輸般造以攻宋城可以凌空立之¶
太白隂經謂之飛梯　毛詩注鈎援鈎梯也所以鈎引¶
上城即雲梯也　事物紺珠飛梯長二三丈首貫䨇輪¶
著城而進竹飛梯獨竿大竹旁施脚澁躡地飛梯如飛¶
梯而兩層中施轉軸以起梯竿首貫䨇輪　稗史𩔖編¶
<pb:KR3k0061_WYG_042-40a>¶
事始曰鐵蒺藜鐵菱角等起於隋煬帝征遼東置之要¶
路水中以刺人馬非也按諸葛亮與司馬懿相持於武¶
功五丈原亮卒懿追之亮長史楊儀多布鐵蒺藜則三¶
國之際已有其物非自隋煬帝始也漢文帝時晁錯言¶
守邊議云具藺石布渠答注云渠答鐵蒺藜也此又漢¶
初事耳　物原孫武造鐵蒺藜　庻物異名疏尉繚子¶
城險未設渠答未張晁錯傳高城深塹具藺石布渠答¶
渠答蒺藜也藺石城上雷石也晏子曰城上二歩一渠¶
<pb:KR3k0061_WYG_042-40b>¶
立程長三尺冠長十尺臂長六寸二步一答答廣九尺¶
袤十二尺據此則渠答若兩矣　清異錄蜀王建軍中¶
隱語鐵蒺藜曰冷尖　事物紺珠撾簡大鐵尺　詞林¶
海錯蕭摩訶與北齊戰有西域胡妙於弓矢摩訶遥擲¶
銑鋧正中其額應手而斃鋧音簡秦瓊尤善用之　周¶
禮車徒皆作遂鼓行徒銜枚而進鄭注枚如箸銜之有¶
繣結項中軍法止語為相疑惑也　紺珠狼牙拍合榆¶
木布釘其上四面施刀前後施環貫以繩鈎於城上以¶
<pb:KR3k0061_WYG_042-41a>¶
拍登城　戚繼光武藝篇狼筅用大毛竹上截連四旁¶
附枝節節枒&KR1166;視之粗可二尺長一丈五六尺利刃在¶
頂長一尺郭應響云臨敵他技單薄膽易搖奪惟筅遮¶
蔽全身刀鎗叢刺不能入用為行列乃行伍藩籬也若¶
精兵風雨之勢則筅為重贅之器矣¶
　　(附/)諸刑具¶
舜典鞭作官刑　隋書刑法志梁武帝時鞭有制鞭法¶
鞭常鞭凡三等制鞭生革亷成法鞭生革去廉常鞭熟¶
<pb:KR3k0061_WYG_042-41b>¶
靻不去廉皆作鶴頭紐長尺二寸梢長二尺七寸廣三¶
寸靶長尺五寸　隋書北齊武成帝用輕典鞭鞘皆用¶
熟皮削去廉稜鞭瘡長一尺　舜典朴作教刑注朴檟¶
楚也　漢書景帝定箠令箠長五尺其本大一寸其竹¶
也末薄半寸皆平其節當笞者笞臀母得更人畢一罪¶
乃得更人　晉令應得法杖者以小杖過五寸者梢行¶
之應杖而髀(臀/也)有瘡者緩　隋書梁武帝時杖皆用生¶
荆長六尺有大杖法杖小杖三等之差大杖頭圍寸三¶
<pb:KR3k0061_WYG_042-42a>¶
分小頭八分半法杖圍寸二分小頭五分小杖圍寸一¶
分小頭極杪　五代史劉銖用法刻深毎杖一人必兩¶
杖俱下謂之合歡杖　文獻通考杖不得畱節目亦不¶
得釘飾及加筋膠之𩔖仍用火印從官給　周易荷校¶
滅耳注校枷也罪重械其首也　文獻通考宋高宗著¶
令枷以乾木為之長者以輕重刻識其上凡枷紐暑月¶
五日一濯　周易履校滅趾注械足也　禮記孟春之¶
月命有司省囹圄去桎梏注木在足曰桎在手曰梏¶
<pb:KR3k0061_WYG_042-42b>¶
廣雅參著曰桎偏著曰梏　說文梏手械也所以告天¶
桎足械也所以質地　周禮凡囚上罪梏拲而桎中罪¶
桎梏下罪梏王之同族拲鄭𤣥註兩手共一木曰拲桎¶
梏兩手各一木　王莽傳以鐵琅當其項注琅當長鎻¶
也　通典隋文帝令前代有司訊考有用大棒束杖壓¶
踝之屬盡除之¶
　¶
　格致鏡原卷四十二¶
