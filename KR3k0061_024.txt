# -*- mode: mandoku-view; -*-
#+TITLE: 格致鏡原
#+DATE: 2015-08-24 23:36:22.420183
#+PROPERTY: ID KR3k0061
#+PROPERTY: BASEEDITION WYG    
#+PROPERTY: JUAN 卷二十四
<pb:KR3k0061_WYG_024-1a>¶
欽定四庫全書¶
　格致鏡原卷二十四　　　大學士陳元龍撰¶
　　飲食𩔖(四/)¶
　　　肉¶
禮記濡肉齒決乾肉不齒決　周禮大宗伯以脤膰之¶
禮親兄弟之國注脤膰社稷宗廟之肉疏云社稷之肉¶
曰脤宗廟之肉曰膰　榖梁傳脤者俎寔祭肉也生曰¶
脤熟曰膰蓋社肉也　周禮注生肉曰鱻乾肉曰薧¶
<pb:KR3k0061_WYG_024-1b>¶
周易噬乾胏得金矢疏乾胏是臠肉之乾者一曰胏肉¶
之帶骨者　禮内則擣珍取牛羊麋鹿麕之肉必脄注¶
脊側肉也　詩傳臄豚口上肉也　内則肉腥細者為¶
膾大者為軒　說文肴雜肉也腌漬肉也&KR0871;切熟肉内¶
于血中和也　釋文熟肉有骨曰殽大臠曰胾　方言¶
朝鮮冽水之間凡暴肉及牛羊五臟謂之膊　邢疏李¶
巡云肉去其骨曰脫　漢書陸賈傳數擊鮮師古注鮮¶
謂新殺之肉也　南史俗間以細剉肉揉以薑桂曰㔅¶
<pb:KR3k0061_WYG_024-2a>¶
　事物紺珠&KR1648;寒煑肉煎魚曰&KR1648;湆肉曰寒　六書故¶
今人以慢火爛煑肉物為䥝　演繁露今人食饌有雜¶
五味於肉中而熟之當為米缹而皆書為米脯尤無義¶
理也　事物紺珠肉松熟猪腈肉焙乾澆酒醬揉成臘¶
肉經臘成者一名猪紅　禮記熬捶之去其皽(音/展)編雚¶
布牛肉焉屑桂與薑以灑諸上而鹽之乾而食之欲濡¶
肉則釋而煎之以醢欲乾肉則捶而食之　宋玉招魂¶
肥牛之腱臑若芳些注肘之上肉熟而切之筋肉相間¶
<pb:KR3k0061_WYG_024-2b>¶
成文　吕氏春秋伊尹曰肉之美者腥腥之唇髦象之¶
約　博物志龍肉以醢漬之則文章生　謝琨傳晉元¶
帝鎮建業每得一豚以為珍膳項上一臠尤美輒以薦¶
帝羣下未甞敢食時呼為禁臠肉　唐語林肅宗為太¶
子甞侍膳尚食置熟俎有羊臂臑上顧太子使割肅宗¶
既割餘汚漫刃以餅潔之上熟視不懌肅宗徐舉餅啖¶
之上大悅謂太子曰福當如是愛惜　清異録孟蜀尚¶
食堂食典一百卷有賜緋羊其法以紅麴煑肉𦂳卷石¶
<pb:KR3k0061_WYG_024-3a>¶
鎮湥入酒骨淹透切如紙薄乃進注云酒骨糟也　雲¶
仙散録黄昇日食鹿肉二斤自晨煑至日影下西門則¶
曰火候足矣　山海經狄山有視肉注聚肉形如牛肝¶
有兩目也食之無盡尋復更生如故　臨海志有肉大¶
如小兒臂長五寸中有腹無口堪作炙食　幽明録司¶
馬休遣文武千餘人迎家人達南郡值風泊船上岸伐¶
薪見聚肉有數百斤乃割取還以鑊煑之湯欲熱皆變¶
成數千蝦蟆　稽神録有人破大木中有肉可五斤如¶
<pb:KR3k0061_WYG_024-3b>¶
熟猪肉¶
　　　脯(附腊/)¶
總論　周禮腊人注薄析曰脯　逸雅脯搏也乾燥相¶
搏著也又曰脩脩縮也乾燥而縮也　周禮天官膳夫¶
肉脩注疏加薑桂煅治者謂之脩不加薑桂以鹽乾之¶
謂之脯　說文脯乾肉也脩脯也　風俗通俗說膊大¶
脯也案太山博縣每嵗十月祠太山脯濶一尺長五分¶
　升菴外集脯薄切今之羓也膴無骨肉也胖之為言¶
<pb:KR3k0061_WYG_024-4a>¶
片也析肉意也　禮書析而乾之曰脯全而乾之曰腊¶
脯在籩腊在俎脯常先於醢腊常亞於魚　禮記婦人¶
之贄脯脩大夫燕禮有脯無膾有膾無脯　禮記以脯¶
脩置者左朐右䏞注屈中曰朐伸曰脡朐置左以燥為¶
陽也䏞在右便於食　盧諶祭法春祠用脯夏用疈(憑/逼)¶
(反/)脯　禮記祭宗廟之禮脯曰尹祭¶
名𩔖　葛洪神仙傳王方平至蔡經家與麻姑共設肴¶
膳擗脯而行如巧㹮炙云是麒麟脯　搜神記巴卭人¶
<pb:KR3k0061_WYG_024-4b>¶
家有大橘如三四斗盎剖之中有二老叟相對象戲一¶
叟曰僕饑虚矣須龍根脯食之即於袖中抽出一草根¶
方圓徑寸形狀宛轉如龍因削食之隨削復滿食訖以¶
水噀之化為一龍乘之而去　神異記西北荒中酒泉¶
之傍有脯味如麞鹿脯名曰追復食一片復生一片(片/或)¶
(作/斤)　漢書谷永傳濁氏以胃脯而連騎注晉灼曰今太¶
官常以十月作沸湯燖羊胃以末椒薑坋蒲頓之暴使¶
燥是也　彚苑詳註犓腴牛肉脯　董謹續豫章記陳¶
<pb:KR3k0061_WYG_024-5a>¶
蕃待客拌飯以鹿脯芼羮以牛脯未甞别為異饌　杜¶
陽編同昌公主上賜御饌有紅虬脯非虬也但貯於盤¶
中則健如虬也紅絲髙一尺以筯抑之無三四分撒即¶
復故　雞跖集武夷君食河袛脯注乾魚也　清異録¶
韋巨源上燒尾食有同心生結脯(先結後/風乾)　玉燭寶典¶
洛陽人家重陽日造迎凉脯　清異録赤明香世傳仇¶
士良家脯名也輕薄甘香殷紅浮脆後世莫及　博物¶
志閩越江北山間蠻夷噉丘蝝脯　陶氏書麝鹿非辰¶
<pb:KR3k0061_WYG_024-5b>¶
屬八卦無主故道家聽許為脯　神異經北方有曾冰¶
萬里厚百丈有鼷鼠在冰下食冰下草木肉重萬斤可¶
以作脯　帝王世紀堯時㕑中自生肉脯薄如翣搖則¶
風生使食物寒而不臭名曰翣脯(一作/箑蒲)　搜神記徐登¶
趙炳貴尚清儉禮神以東流水削桑皮以為脯　神仙¶
傳葛𤣥每逢友輒坐樹下斫樹汁而飲之皆好酒取瓦¶
石草木為脯以下酒¶
腊　易噬嗑三爻噬腊肉　周禮腊人掌乾肉凡田獸¶
<pb:KR3k0061_WYG_024-6a>¶
之脯腊注田獸所獲或獸或禽全體乾之疏云腊之言¶
夕也朝曝夕乃乾　說楛腊肉謂之寒寒與韓通鹽鐵¶
論羊淹雞寒釋名韓羊韓雞是也曹植樂府寒鼈炙熊¶
蹯五臣乃竄寒鼈為炰鼈七啟寒芳蓮之巢龜竄為搴¶
芳蓮之巢龜　盧諶祭法冬祀用雉腊兔腊　資暇録¶
以雞鵝鴨等肉醃乾曰腊　彚苑詳註雞䐢雞腊鵝&KR0008;¶
鵝腊鴨膎鴨腊¶
　　　膾(鱠同/)¶
<pb:KR3k0061_WYG_024-6b>¶
總論　内則膾春用葱秋用芥肉腥細者為膾大者為¶
軒　禮大傳牛與羊魚之腥聶而切之為膾麋鹿為菹¶
野豕為軒皆聶而不切麕為擗鷄兔為宛脾皆聶而切¶
之切葱若薤實之醯以柔之注聶之言䐑也先藿葉切¶
之復報切之則成膾　呉越春秋子胥伐楚歸呉呉王¶
聞三師將至治魚為膾將到之日過時不至魚臭須臾¶
子胥至闔閭出膾而食不知其臭王復重為之其味如¶
故呉人作膾者自闔閭之造也　春渚紀聞呉興溪魚¶
<pb:KR3k0061_WYG_024-7a>¶
之美冠於他郡而郡人㑹集必以斫鱠為勤其操刀者¶
名之鱠匠　大業拾遺作乾膾之法當五六月盛熱之¶
日于海取得鮸魚大者長四五尺鱗細而紫色無細骨¶
不腥者捕得之即於海船之上作鱠去其皮骨取其精¶
肉縷切隨成隨曬三四日須極乾以新白甆瓶未經水¶
者盛之密封泥勿令風入經五六十日不異新者取啖¶
之時開出乾鱠以布裹大甕盛水漬之三刻乆出帶布¶
&KR0267;却水則皦然散置盤上如新鱠無别細切香柔葉鋪¶
<pb:KR3k0061_WYG_024-7b>¶
上筯撥令調勻進之海魚體性本腥然鱕鮸魚肉軟而¶
白色經乾又和以香葉晳然極可噉呉郡獻松江鱸魚¶
乾鱠六瓶瓶容一斗作鱠法一同鮸魚然作鱸魚鱠須¶
八九月霜降之時收鱸魚三尺以下者作乾鱠浸漬訖¶
布裹&KR0267;水令盡散置盤内取香柔花葉相間細切和膾¶
撥令調勻霜後鱸魚肉白如雪不腥所謂金虀玉鱠東¶
南之佳味也紫花碧葉間以素鱠亦鮮潔可觀　提要¶
録法鯽須得鯽之大者腹間微開小竅以椒同馬芹實¶
<pb:KR3k0061_WYG_024-8a>¶
其中每一斤用鹽二兩油半斤擦窨三日外以法酒漬¶
之入瓶石&KR0069;綿蓋封之一月真紅色可膾　酉陽雜俎¶
鯉一尺鯽八寸去排泥之羽鯽圓天肉腮後鬐前用腹¶
腴拭刀亦用魚腦皆能令鱠縷不著刀　隋唐嘉話進¶
士段碩常識南孝廉者善作鱠縠薄絲縷輕可吹起操¶
刀響捷若同節奏因㑹客&KR0247;技先起魚架之忽暴風雨¶
雷震聲膾悉化為蝴蝶飛去南驚懼遂折刀乃不復作¶
膾　朝野僉載永徽中有崔爽者每食生魚三斗乃足¶
<pb:KR3k0061_WYG_024-8b>¶
於後飢作膾未成爽忍&KR0967;不禁遂吐一物狀如蝦蟆自¶
此之後不復能食膾矣¶
名𩔖　建康實録呉介象字元則與呉王論膾何者最¶
美象曰海中鯔魚為上請於殿前作方坎汲水滿之象¶
垂綸於坎中食頃得鯔魚作膾　楊畢膳夫録膾莫先¶
於鯽魚鯿魴鯛鱸次之鱭魿黄竹五種為下其他皆强¶
為　隋唐嘉話南人魚鱠以縷金橙拌之號金虀玉鱠¶
　海物異名紀江南人喜作鱠名郎官鱠因張翰思鱠¶
<pb:KR3k0061_WYG_024-9a>¶
得名　杜詩鮮鯽銀絲鱠　李徳裕述夢詩荷淨蓬池¶
鱠注凡學士初上賜食悉是蓬池魚鱠　金門嵗節洛¶
陽人家七夕裝同心膾　謝諷食經飛鸞膾咄嗟膾專¶
門膾天孫膾　清異録廣陵法曹宋龜造縷子膾其法¶
用鯽魚肉鯉魚子以碧筒或菊苗為胎骨　錦繡萬花¶
谷黄山谷自號水晶鱠為醒酒冰　事物紺珠水晶膾¶
猪皮去淨脂熬稠濾過凝成膾切食或鯉皮洗淨熬黏¶
濾滓入鰾少許再熬濾候凝縷切用菜絲芥醋澆食¶
<pb:KR3k0061_WYG_024-9b>¶
隣幾雜志河朔人食油湯鱠以薦酸漿粟飯　事物紺¶
珠蟹鱠剔肉同鱘鮓作酒浴　孔六帖南詔鱠寸魚以¶
胡𤓰椒藙和之號鵝闕¶
　　　炙¶
易注黄帝始燔肉為炙　禮記母嘬炙鄭注嘬謂一舉¶
盡臠近貪也　逸雅脯炙以&KR0307;蜜䜴汁淹之脯脯然也¶
釡炙於釡汁中和熟之也䐄銜也銜炙細密肉和以薑¶
椒鹽䜴已乃以肉銜裹其表而炙之也貊炙全體炙之¶
<pb:KR3k0061_WYG_024-10a>¶
各自以刀割出於胡貊之為也　吕氏春秋肉之美者¶
貛貛之炙　國語屈建曰祭典庶人有魚炙之薦　金¶
樓子專諸欲弑呉王僚學炙魚香聞數里僚索魚炙乃¶
持刀置魚腹中　嵗時雜記涉江州郡皆重夏至殺鵝¶
為炙相遺　蕭濟孝子傳王祥後母病欲黄雀炙乃有¶
黄雀數十飛入幙内因以供母　世說王羲之年十二¶
周顗異之時重牛心炙座客來未噉先割啖羲之乃知¶
名　酉陽雜俎將軍曲良翰能為驢&KR0952;駝峯炙　傳芳¶
<pb:KR3k0061_WYG_024-10b>¶
略記突承璀嗜蛤蜊炙　酉陽雜俎飲食有杏炙鼃炙¶
　杜陽雜編咸通中同昌公主饌有靈消炙一羊之肉¶
取之四兩雖經暑毒終不見敗　清異録睿宗聞金仙¶
玉真公主飲素日令以九龍食轝裝逍遙炙賜之又韋¶
巨源為尚書令其食帳有昇平炙又段成式馳獵飢甚¶
叩村家主人老姥出彘臛五味不具成式食之有踰五¶
鼎曰老姥初不加意而味殊美如此自後令庖人具此¶
品因呼為無心炙　事物紺珠金鈴炙酥攪卵脂　食¶
<pb:KR3k0061_WYG_024-11a>¶
經交阯丸炙法丸如彈丸作臛乃下丸炙煑之¶
　　　鮓¶
說文䱹藏魚也南方謂之䰼北方謂之䱹俗名鮓一名¶
魚鱐　事物紺珠鮓鹽米釀魚呉夀夢作　事林廣記¶
盛蜜瓶作鮓食之殺人　拾遺記漢昭帝常遊渭水使¶
羣臣漁釣為樂時有大夫任緒釣得白蛟長三丈若大¶
虵無鱗甲頭有一角長二尺牙出脣外帝曰此魚䱉之¶
𩔖非珍祥也乃命太官為鮓骨青肉紫味甚美　晉書¶
<pb:KR3k0061_WYG_024-11b>¶
陸機甞餉張華鮓華發器便曰此龍肉也試以苦酒濯¶
之必有異既而五色光起機還問鮓主果云園中茅積¶
下得一白魚質狀殊常以作鮓過美故以相獻　南史¶
武帝就虞悰求諸飲食方悰秘不出上醉後體不快悰¶
乃獻醒酒鯖鮓一方而已　韻府蜀人呼魚鮓為苞蘆¶
　升菴外集呉人製鱸魚鮓鰿子腊風味甚美所稱金¶
虀玉膾也鱸魚肉甚白雜以香葇花葉紫緑相間以回¶
回豆子一息泥香杏膩坋之實珍品也鰿子魚腊亦然¶
<pb:KR3k0061_WYG_024-12a>¶
回回豆子細如榛子肉味甚美一息泥如地椒回回香¶
料也香杏膩一名八丹杏仁元人飲膳正要多用此料¶
　地理志潤州土貢鱘魚鮓　彚苑詳註江淮間以鰉¶
魚鱘魚為之名曰片醬又曰玉版鮓　交州記百薄瀨¶
有魚眼徑尺似魶魚取以為䱹　博物志西羌仲秋月¶
取赤頭鯉以為鮨(鮨鮓/屬)　草木記採珠人取珠柱肉作¶
䱹　清異録呉越有一種玲瓏牡丹鮓以魚葉鬭成牡¶
丹狀既熟出盎中微紅如初開牡丹　武夷記武夷君¶
<pb:KR3k0061_WYG_024-12b>¶
食沙虹鮓注沙虹蝦也　曲洧舊聞趙霆在餘杭每鵝¶
掌鮓入國門不下千餘罐子又王黼庫中黄雀鮓自地¶
積至棟凡滿三楹　提要録黄雀鮓謂之披綿鮓以其¶
肥也　清異録呉淑冬日招客詩寒鮓疊金綿謂黄雀¶
脂膏　神異　南方有獸似鹿而豕首善依人食五穀¶
名無損之獸人割取其肉不病肉自復其肉可為鮓使¶
&KR0008;肥美而鮓肉不壞&KR0008;盡更添肉復作鮓如初愈美名¶
曰不盡鮓是也　酉陽雜俎安禄山恩寵莫比其所賜¶
<pb:KR3k0061_WYG_024-13a>¶
品目有野猪鮓　叩頭録房夀六月調羊酪造含風鮓¶
　博物志閩越江北諸夷噉彌猴䱹　蠻甌志白樂天¶
方齋劉禹錫饋蘆菔䱹　草木記呉人蒲始生取以為¶
䱹　武林舊事有三和鮓桃花鮓玉版鮓春子鮓&KR1173;鮓¶
雪團鮓骨鮓藕鮓笋鮓切鮓¶
　　　羮(附湯/)¶
總論　說文羮五味和也　釋名羮汪也汁汪郎也¶
廣雅羮謂之湇　禮記羮之有菜者用梜無菜者不用¶
<pb:KR3k0061_WYG_024-13b>¶
梜　宋玉招魂露鷄&KR0796;蠵王逸註有菜曰羮無菜曰&KR0796;¶
　左傳和如羮焉水火醯醢鹽梅以烹魚肉　繆襲祭¶
儀夏祠和羮芼以葵秋祠和羮芼以葱冬祠和羮芼以¶
韭　禮記内則羮食自諸侯以下至於庶人無等士不¶
貳羮胾　曲禮無嚃羮(謂嫌/疾也)無絮羮(謂調/和也)客絮羮主人¶
辭不能烹¶
名𩔖　周禮烹人職云祭祀共大羮鉶羮注大羮肉湇¶
鄭司農云大羮不致五味鉶羮加鹽菜矣　禮記大羮¶
<pb:KR3k0061_WYG_024-14a>¶
不和　劉楨毛詩義問鉶羮有菜鹽䜴其中菜為形象¶
可食因以鉶為名　裴榮期語林凡牛羊豕肉調以五¶
味盛於鉶曰鉶羮盛於豆曰豆羮　史記堯之有天下¶
粢糲之食藜藿之羮　應吉甫論芍藥之羮爽口之食¶
　金門嵗節洛陽人家端午煑术羮　酉陽雜俎蓴羮¶
絶美江東人謂之蓴龜　世說陸機詣王武子有數斛¶
羊酪指示陸曰卿江東無敵此曰有千里蓴羮但未下¶
鹽豉耳　嵗時記人日採七種菜作羮　清異録俗號¶
<pb:KR3k0061_WYG_024-14b>¶
虀為百嵗羮言至貧亦可具雖百嵗可長享也　蘇子¶
瞻詩自序過子忽出新意以山芋作玉糝羮色香味皆¶
奇絶　都城紀勝市食有名存而實亡者如瓠羮是也¶
有名亡而實存者如甕羮今號虀麪是也　禮記脯羮¶
雞羮折稌犬羮兔羮和糝不蓼　楚辭彭鏗斟雉帝何¶
饗王逸注彭鏗彭祖也好和滋味善斟雉羮事帝堯¶
詞林海錯伊尹始仕烹鵠鳥之羮修飾玉鼎以事湯¶
郊祀志漢令郡國送裊五月五日為梟羮賜百官以惡¶
<pb:KR3k0061_WYG_024-15a>¶
鳥故食之也　劉向新序紂王天下熊羮不熟而殺庖¶
人　戰國䇿中山君饗大夫羊羮不徧　杜詩注陳思¶
王制駝蹄為羮一甌值千金　洛陽記王肅初入國不¶
食羊肉及酪等甞飯鯽魚羮　述異記漢章帝元和元¶
年大雨有一青龍墮宫中帝命烹之賜羣臣龍羮各一¶
杯故李尤七命文曰味兼龍羮　劉欣期交州記九真¶
太守陶璜築郡城於土穴中得一物白色形如&KR0094;蛹無¶
頭長數十丈大十餘圍蠕蠕動莫能名剖腹有肉如猪¶
<pb:KR3k0061_WYG_024-15b>¶
肪遂以為臛羮甚香璜啖一杯三軍盡食　五侯鯖明¶
皇取鹿和腸作羮謂熱洛河　清異録韋巨源上燒尾¶
食有冷蟾兒羮(冷蛤/蜊)卯羮(純/兔)　事物紺珠玉筯羮鐵烙¶
㹀乳凝上為饌　謝諷食經剪雲拆魚羮折筯羮香翠¶
鶉羮　清異録竇儼甞病目幾喪明得良醫瘉之勸令¶
頻食羊眼儼遂終身食之其家名雙暈羮世人有呼為¶
學士羮者　臨海異物志安家夷皆好噉猴頭羮諺言¶
人能負人千石之粟不願負人猴頭羮臛　南楚新聞¶
<pb:KR3k0061_WYG_024-16a>¶
百越人好食蝦蟆凡有筵㑹斯為上味先於釡中置水¶
次下小芋煎之候湯沸如魚眼即下其蛙乃一捧芋而¶
熟呼為抱芋羮　溪蠻叢笑不乃羮用牛羊腸藏略擺¶
洗羮以饗客臭不可近食之既則大喜嶺表録異曰交¶
趾重不乃羮先鼻引其汁不乃者反切擺也　詞林海¶
錯王摩詰有露葵羮杜子美有錦帶羮陳思王製七寶¶
羮　唐明皇雜録李林甫子壻鄭平為户部員外郎一¶
日林甫就院省女因邀之見其鬢髮斑白謂平曰上明¶
<pb:KR3k0061_WYG_024-16b>¶
日當賜甘露羮鄭郎其食此羮縱華皓亦必鬒黒明日¶
果有中使至林甫第賜食因以羮與平食一夕鬢黒¶
雲仙散録栁公權以隔風紗作龍城記及八朝名品號¶
錦様書以進上方御月兒羮即命分賜公權　清異録¶
張手美家食肆中秋賣玩月羮　仇池筆記羅浮穎老¶
取凡飲食雜烹之名曰谷董羮　孟熙霏雪録骨董乃¶
方言初無定字東坡甞作骨董羮用此二字　清異録¶
十逺羮石耳石髮石線海紫菜鹿角脂菜天花蕈沙魚¶
<pb:KR3k0061_WYG_024-17a>¶
海鰾白石決明蝦魁脂右用鷄羊鶉汁及決明蝦蕈浸¶
漬自然水澄清與三汁相和鹽酎莊嚴多汁為良十品¶
不足聽闕忌入别物恐倫𩔖雜則風韻去矣又江南仰¶
山善作道場羮脯麪蔬筍非一物　虚谷閒鈔蜀中有¶
一道人賣自然羮人試買之明年時疫食羮人皆免¶
元氏掖庭記宫中以玉版筍及白兔胎作羮極佳名換¶
舌羮(玉版筍吉/州土產)　獨異志李徳裕奢侈每食一杯羮其¶
費約錢三萬雜珠寶貝玉雄黄朱砂煎汁為之三煎即¶
<pb:KR3k0061_WYG_024-17b>¶
棄其滓　清異録魏王繼岌每薦羮以羊兔猪臠而參¶
之　詞林海錯羊兔雞猪肉和骨一釡煑之調以五味¶
為不録羮　五侯鯖不録&KR0325;亦名先腦&KR0325;交人所重¶
湯　南史何炯父卒號慟不絶聲藉地腰脚虚腫醫云¶
須服猪蹄湯炯以有肉味不肯服　事物紺珠法乳湯¶
罌中粟所煎¶
　　　醢¶
逸雅醢海也冥也封塗使密冥乃成也醢多汁者曰醯¶
<pb:KR3k0061_WYG_024-18a>¶
醯瀋也宋魯人皆謂汁為瀋醢有骨者曰臡(如吮/反)臡胒¶
也骨肉相摶胒無汁也　周禮醢人掌四豆之實(與四/籩同)¶
朝事之豆其事韭葅醓醢昌本麋臡菁葅鹿臡饋食之¶
豆其實葵葅蠃醢脾析蠯醢蜃蚳醢豚拍魚醢加豆之¶
實芹菹兔醢湥蒲醓醢箈菹鴈醢筍菹魚醢羞豆之實¶
酏食糝食　唐百官志掌醢署令一人丞二人掌供醢¶
醯之物一曰鹿醢二曰兔醢三曰羊醢四曰魚醢¶
　　　虀¶
<pb:KR3k0061_WYG_024-18b>¶
逸雅虀濟也與諸味相濟成也　事物紺珠虀綽菜入¶
米瀋或麪湯作少昊制　四民月令八月收韭菁持作¶
虀　楚詞呉酸蒿蔞不沾薄只注呉人善調醎酸爚蒿¶
蔞為虀其味甘美　世說石崇每冬月得韭萍虀王愷¶
密問其帳下云是搗韭根雜以麥苗耳　蠻甌志白樂¶
天方齋禹錫正病酒乃饋菊苗虀換取樂天六班茶¶
食貨志龎勛反自闗東至海大旱冬蔬皆盡以槐葉為¶
虀　事物紺珠翰林虀盧植在翰林擇時菜五六種細¶
<pb:KR3k0061_WYG_024-19a>¶
破作虀將食入煉酥鹽花冬春加熟笋絲夏秋加生藕¶
絲味極清　清異録金陵士大夫家家事鼎鐺其虀可¶
照面¶
　　　葅¶
聲𩔖葅藏菜也　逸雅葅阻也生釀之遂使阻於寒温¶
之間不得爛也　周禮醯人掌共五齊七葅　荀氏春¶
秋孟冬祭用鹹葅　内則桃諸梅諸注諸葅也桃梅皆¶
為葅藏之令乾　左傳王使周公閱來聘饗有昌歜注¶
<pb:KR3k0061_WYG_024-19b>¶
菖蒲葅也　荆楚嵗時記仲冬之月采擷霜蕪菁葵等¶
雜菜乾之竝為醎葅有得其和者竝作金&KR0107;色今南人¶
作醎葅以糯米熬搗為末併研胡麻汁和釀之石窄令¶
熟葅既甜脆汁亦酸美其莖為金&KR0107;股醒酒所宜也¶
益州記蒻之莖蜀人於冬月取以舂碎炙之水淋一宿¶
為葅¶
　　　荳腐¶
謝綽拾遺荳腐之術三代前後未聞此物至漢淮南王¶
<pb:KR3k0061_WYG_024-20a>¶
安始傳其術於世　庶物異名疏菽乳荳腐也煑荳為¶
乳　清異録時戢為青陽丞潔己勤民肉味不給日市¶
荳腐數箇邑人呼荳腐為小宰羊¶
　¶
　¶
　¶
　¶
　¶
<pb:KR3k0061_WYG_024-20b>¶
　¶
　¶
　¶
　¶
　¶
　¶
　¶
　格致鏡原卷二十四¶
