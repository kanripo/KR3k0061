# -*- mode: mandoku-view; -*-
#+TITLE: 格致鏡原
#+DATE: 2015-08-24 23:36:23.194694
#+PROPERTY: ID KR3k0061
#+PROPERTY: BASEEDITION WYG    
#+PROPERTY: JUAN 卷五十八
<pb:KR3k0061_WYG_058-1a>¶
欽定四庫全書¶
　格致鏡原卷五十八　　　大學士陳元龍&KR0103;¶
　　燕賞器物𩔖(二/)¶
　　　香爐(附隔火/  香匕)　(香盒/)¶
總論　稗史𩔖編古以蕭艾達神明而不焚香故無今¶
所用香爐皆以古人宗廟祭器為之爵爐則古之爵狻¶
猊爐則古之瑀足豆香毬則古之鬵其等不一或有所¶
新鑄而象古為之者惟博山爐乃漢太子宫所用香爐¶
<pb:KR3k0061_WYG_058-1b>¶
之制始於此¶
博山香爐　西京雜記長安丁緩作九層博山香爐鏤¶
為竒禽怪獸窮諸靈異皆自然運動　吕大臨考古圖¶
罏象海中博山下有盤貯湯使潤氣蒸香象海之囘環¶
　西京雜記合徳遺飛燕五層金博山香爐　晉東宫¶
舊事太子服用有銅博山香爐皇太子納妃有銀塗博¶
山香爐　開元遺事都下大豪王元寳好賓客務華侈¶
嘗於寢帳牀前雕矮童二人捧七寳博山爐自暝焚香¶
<pb:KR3k0061_WYG_058-2a>¶
徹曉其驕貴如此　清異録吳越孫總監承祐富傾霸¶
朝用千金市得石緑一塊天質嵯峨如山命匠治為博¶
山香爐峯尖上作一暗竅出烟聚而且直篆穗淩空實¶
美觀視親朋傚之呼不二山¶
卧褥香爐　西京雜記長安巧工丁緩作卧褥香爐一¶
名被中香爐本出房風其法後絶至緩始更為之為機¶
環轉運四周而爐體常平可置之被褥故以為名　庶¶
物異名疏美人賦金鉔薰香黼帳低垂緯略云李義山¶
<pb:KR3k0061_WYG_058-2b>¶
詩鎖香金屈戍又金蟾囓鎖燒香入此皆香器其名鎖¶
者盖有鼻鈕施之於幃幬之中者也按丁緩作卧褥香¶
爐即今之香毬而金鉔鎖香亦其𩔖與　畱青日札今¶
鍍金香毬如渾天儀然其中三層關棙輕重適均圓轉¶
不已置被中而火不覆滅其外花卉玲瓏篆烟四出¶
名義考銀囊帳中爐也滾毬被中爐也¶
鵲尾香爐　王琰冥祥記費崇先少信佛法常以鵲尾¶
香爐置膝前　事物原始東坡詩云夾道青烟鵲尾爐¶
<pb:KR3k0061_WYG_058-3a>¶
即今之長柄香爐也¶
諸古香爐　魏武上雜物疏御物三十種有純金香爐¶
一枚下盤自副皇太子有純銀香爐四枚西園貴人銅¶
香爐三十枚　徐爰家儀婚迎車前用銅香爐二　鄴¶
中記石季龍冬月為複帳四角安純金銀鑿鏤香爐¶
梁四公記帝有金爐重五十斤繫六絲以懸之　香譜¶
香獸以塗金為狻猊麒麟鳬鴨之狀空中以然香使烟¶
自口出以為玩好　演繁露談&KR0080;載鐐鑪曰鐐者白金¶
<pb:KR3k0061_WYG_058-3b>¶
也意謂以白金飾爐也　採蘭雜志沈約有香爐曰辟¶
塵　珍玩考武林慈徳院舊有辟塵爐非木非石扣之¶
錚然有聲纎塵不染　朝野僉載洛州昭成佛寺有安¶
樂公主造百寳香爐髙三尺開四門絳橋勾欄花草飛¶
禽走獸諸天妓樂麒麟鸞鳳白鶴飛仙絲来綫去鬼出¶
神入𨼆起鈒鏤窈窕便娟真珠瑪瑙琉璃琥珀頗梨珊¶
瑚車渠琬琰一切寳貝用錢三萬庫藏之物盡於是矣¶
　清異録汴州封禪寺有鐵香爐大容三石都人目之¶
<pb:KR3k0061_WYG_058-4a>¶
曰香井　玉堂閒話新浙縣有真陽觀者因修元齋忽¶
有一香爐自天而下其爐髙三尺下有一盤盤内出蓮¶
花一枝花有十二葉葉間𨼆出一物即十二屬也爐頂¶
上有一仙人戴遠遊之冠著雲霞之衣相儀端妙左手¶
搘頥右手垂膝坐一小盤石石上有花竹流水松檜之¶
狀雕刋竒怪非人工所及也道俗目之為瑞爐比如金¶
色輕重不定尋常舉之只可重六七斤曽有一盜者竊¶
之雖數人亦不能舉至今猶在本觀而不能復蜚矣¶
<pb:KR3k0061_WYG_058-4b>¶
稗史𩔖編或傳嵊縣僧舍治池得一磚上有永和二字¶
及掘得銅器即今之香爐有盖盖上有三足如小竹筒¶
空而透上筒端各有一飛鶴爐下三足另有銅盤承之¶
　焦氏𩔖林李煜長秋周氏居柔儀殿有主香宫女其¶
焚香之器曰把子蓮三雲鳳折腰獅子小三神卍字金¶
鳯口嬰玉太古容華鼎凡數十種金玉為之　雲烟過¶
眼録兩耳彛爐下連方座四周皆作雙牛文藻並起朱¶
緑交錯按此制非名彛爐當是敦也　香箋香爐官哥¶
<pb:KR3k0061_WYG_058-5a>¶
定窑龍泉宣銅潘銅彛爐乳爐大如茶杯而式雅者為¶
上　事物紺珠印篆盤焚香具¶
宣銅香爐　博物要覽宣徳銅器以爐鼎為首爐之製¶
有辨焉色有辨焉欵有辨焉取其製式之美者宜書室¶
登几案入賞鑒者如魚耳爐鰍耳爐(一名蜒/蚰耳)乳爐百摺¶
彛爐㦸耳爐天雞彛爐方員鼎石榴足爐橘囊爐香奩¶
爐髙足押經爐已上諸欵皆上品賞鑒也角端爐象鼻¶
爐獸面爐象頭爐扁爐六稜四方直脚爐漏空桶爐竹¶
<pb:KR3k0061_WYG_058-5b>¶
節爐分襠索耳爐馬槽爐臺几爐三元爐太極爐井口¶
爐已上品格卑俗雖屬宣鑄皆下等物也宣爐如魚耳¶
蜒耳押經等爐多有鑄耳者盖宣爐之式多倣宋磁爐¶
式中有身耳逼近施錯無餘地者乃別鑄耳磨治釘入¶
分寸始合也釘耳多偽宣爐鑄耳不稱者毁去更鑄十¶
不一存所如魚耳蜒耳等爐真宣銅者尤為難得故偽¶
造者但能作釘耳也(以上/論製)宣爐之色不一倣宋燒斑色¶
者初年色尚&KR0403;永樂爐製蠟茶本色中年色盖宣徳中¶
<pb:KR3k0061_WYG_058-6a>¶
年爐色愈工謂燒斑色掩其銅質之精迺尚本色用番¶
磠砂擦薰浸洗為之也藏經色末年色比本色愈淡銅¶
質愈顯故後人評宣爐色五等謂栗色茄皮色棠梨色¶
褐色而以藏經紙色為最鎏金色者次本色為其掩銅¶
質也鎏腹以下曰湧祥雲鎏口以下曰覆祥雲雞皮紋¶
者覆首色火氣久而成也迹如雞皮拂之實無蹟本色¶
之厄有二嘉隆之間有燒斑厄時尚燒斑有取本色真¶
爐重加燒斑近有磨新厄過求銅質之露取本色爐磨¶
<pb:KR3k0061_WYG_058-6b>¶
治一新至有一嵗再磨者(以上/論色)欵亦辨製辨色焉宣徳¶
爐欵隂印陽文真書大明宣徳製字完整地平潤與爐¶
色相等非經彫刻薰造者為佳宣爐真而好者有無欵¶
識者乃進呈様爐也宣徳當年監造者每種鑄成不敢¶
鑄欵呈上准用方依様鑄欵其製質特精流傳至今謂¶
有欵易售取宣銅别器欵色配者鑿空嵌入其縫合在¶
欵隅邊際但從覆手審視覺有㣲痕(以上/論欵)　妮古録宣¶
徳時兩宫火蔵金流入銅中鎔而為爐故後世偽造者¶
<pb:KR3k0061_WYG_058-7a>¶
不能及　博物要覽宣銅蠟茶鏒金二色最佳䗶茶色¶
以水銀浸擦入&KR0079;薰洗為之鏒金以金鑠為泥數四塗¶
抹火炙成赤所費不貲豈民間可能彷彿宣爐惟色不¶
可偽為其真者色闇然竒光在裏望之如一柔物可挼¶
搯然迫視如膚&KR0079;内色藴火爇之彩爛善變偽者外光¶
奪目内質裏疏槁然矣傳宣徳時内佛殿災金銀銅像¶
渾而液因用鑄爐非也宣廟欲鑄爐問鑄工銅何法煉¶
而佳工奏煉至六則現殊光寳色異恒銅矣上曰煉十¶
<pb:KR3k0061_WYG_058-7b>¶
二煉十二已條之置鐵鋼篩格赤炭鎔之其銅之精萃¶
者先滴則以鑄爐存格上者乃銅之查滓以作他器¶
隔火　香箋銀錢雲母片玉片砂片俱可以火浣布如¶
錢大者銀鑲周圍作隔火尤難得凡盖隔火則炭易滅¶
須於爐四圍用筯直搠數十眼以通火氣周轉方妙爐¶
中不可斷火即不焚香使其長温方有意趣且灰燥易¶
燃謂之靈灰其香盡餘塊用磁盒或古銅盒收起可投¶
入火盆中薰焙衣被¶
<pb:KR3k0061_WYG_058-8a>¶
香盒　香箋有宋剔梅花蔗段盒金銀為素用五色漆¶
胎刻法深淺隨粧露色如紅花緑葉黄心黑石之𩔖奪¶
目可觀有定窑饒窑者有倭盒三子五子者有倭撞可¶
攜遊必須子口緊密不泄香氣方妙¶
香匕　清異録焚香頼匙匕室既密爐既深非運匕治¶
灰則淺深峻緩將焉托哉匕之為功審矣命之曰盧州¶
大中正¶
　　　薰籠(附火籠/)¶
<pb:KR3k0061_WYG_058-8b>¶
急就章注大衣篝一名答一名薰籠　事物原始篝説¶
文云薰衣竹籠也一曰薰籠方言謂之焙籠　事物紺¶
珠薰籠以薰衣秦制　詞林海錯薰籠一名秦篝　方¶
言篝秦楚宋衛謂之牆居注今薰籠　記事珠光武后¶
隂麗華有金虬屈膝倒鳳銜花簫局簫局古薰籠也女¶
巫章丹陳珠以犀金雜花簫局自隨　東宫舊事皇太¶
子納妃有漆畫手巾薰籠二大被薰籠三衣薰籠三¶
火籠　西京雜記漢制天子以象牙為火籠籠上皆散¶
<pb:KR3k0061_WYG_058-9a>¶
華文後宫則五色綾文　南史齊卞彬以大瓠為火籠¶
　　　花缾(附筯缾/)¶
張謙徳缾花譜凡插貯花先須擇缾春冬用銅夏秋用¶
磁因乎時也堂厦宜大書屋宜小因乎地也貴磁銅賤¶
金銀尚清雅也忌其環忌其對像神祠也口欲小而足¶
欲厚取其安穏而不泄氣也　袁宏道缾史嘗見江南¶
人家所藏舊觚青翠入骨砂斑垤起可謂花之金屋其¶
次官哥象定等窑細媚滋潤皆花神之精舍也大抵齋¶
<pb:KR3k0061_WYG_058-9b>¶
缾宜矮而小銅器如花觚銅觶尊罍方漢壺素温壺匾¶
壺窑器如紙槌鵞頸茄袋花尊花囊蓍草蒲槌皆須形¶
製短小者方入清供　屠隆文房具箋古銅花缾入土¶
年久受土氣深以之養花花色鮮明或就缾結實陶玉¶
器亦然其式以膽缾小方缾為最若養蘭蕙須用觚牡¶
丹則用蒲槌缾方稱缾内須打錫套管收口作一小孔¶
以管束花枝不令斜倒又可注滾水插牡丹芙蓉等花¶
冬天貯水插花則不凍損缾質　缾史冬花宜用錫管¶
<pb:KR3k0061_WYG_058-10a>¶
北地天寒凍水能裂銅不獨磁也水中投硫黄數錢亦¶
得　清異録郭江州有巧思多創物見遺占景盤銅為¶
之花唇平底深四尺許底上出細筒殆數十每用時滿¶
添清水擇繁花插筒中可留十餘日不衰¶
筯缾　屠隆香箋筯缾吳中近製短頸細孔者插筯下¶
重不仆古銅者亦佳官哥定窑者不宜日用¶
　　　唾壺¶
事物原始西京雜記曰廣川王𤼵魏襄王塜得玉唾壺¶
<pb:KR3k0061_WYG_058-10b>¶
盖此物在戰國時已有其制矣　洞冥記武帝時有一¶
女人愛悦於帝名曰巨靈帝傍有青珉唾壺巨靈乍出¶
入其中　魏武上雜物疏御用物有純金唾壺一枚漆¶
圓油唾壺四枚貴人有純銀㕘帶唾壺三十枚　法顯¶
記月支國有佛唾壺白色似佛缽　交州記太康四年¶
臨邑王范能獻紫水晶唾壺一口青白水晶唾壺各二¶
口　南史天監中天竺國表獻琉璃唾壺　賀循葬禮¶
藏物令用瓦唾壺一枚¶
<pb:KR3k0061_WYG_058-11a>¶
　　　如意¶
器物總論如意鐵為之或以玉以供指麾又可椎擊諸¶
物者　屠隆文房具箋如意古人用以指畫向往或防¶
不測煉鐵為之長二尺有竒上有銀錯或𨼆或現近有¶
天生𣗳枝竹鞭磨弄如玉不事斧鑿者亦佳　稗史𩔖¶
編釋蔵音義指歸云如意者古之爪杖也或用竹木削¶
作人手指爪柄可長三尺許或背脊有癢手不到用以¶
搔爬如人之意　采蘭雜志昔有貧士多隂徳而菽水¶
<pb:KR3k0061_WYG_058-11b>¶
不贍忽遇一道士遺以一物謂之如意曰汝隂功感神¶
故以相與勿輕用也凡心有所欲一舉之頃即如意雖¶
冬雷夏雪起死延年皆可得之後人倣其制號如意云¶
　胡綜别𫝊孫權時有掘地得銅匣長二尺七寸以琉¶
璃為盖雕鏤之布雲母於其上開之得一白玉如意所¶
執處皆刻龍虎及蟬形時莫能識其所由者權以綜多¶
悉往事使人問之綜云昔秦始皇東遊以金陵有天子¶
氣乃改縣名并掘鑿江湖平諸山阜處處埋寳物以當¶
<pb:KR3k0061_WYG_058-12a>¶
王氣事見於秦記此盖是乎　拾遺記吳王有琥珀如¶
意　九國志孫和月下舞水晶如意誤傷鄧夫人頰¶
石崇本事崇有珊瑚如意長三尺二寸　劉義慶啟事¶
恩㫖賜臣犀鏤竹節如意目所未睹　南史明僧紹𨼆¶
於攝山齊髙帝以竹根如意賜之　南史梁韋叡與魏¶
軍戰執白角如意以麾　藝文𩔖聚梁簡文帝有謝勅¶
賚水犀如意啟　陶家缾餘事虞世南以犀如意爬癢¶
久之歎曰妨吾聲律半工　該聞記賀監每出遊則攜¶
<pb:KR3k0061_WYG_058-12b>¶
白竹如意以供玩弄　珍珠船上覺背癢羅公逺折竹¶
枝為玉如意以進金剛三蔵於袖中取七寳如意公逺¶
所進即化為竹　珍珠船明皇用葉法善術上元夜自¶
上陽宫往西涼州觀燈以鐵如意質酒而還遣使者取¶
之不誣　楊妃外傳𤣥宗夏月授楊妃却暑犀如意¶
杜陽雜編李訓講周易㣲義頗叶於上意時方盛夏遂¶
命取辟暑犀如意以賜訓曰與卿為談柄也　清異録¶
僧繼顒住五臺山手執香如意紫檀鏤成芬馨滿室繼¶
<pb:KR3k0061_WYG_058-13a>¶
元時在潜邸以金易致每接僧則頂帽具三衣假比丘¶
秉此揮談名曰握君　元氏掖庭記元妃静懿皇后旦¶
日(一作/誕日)南朝宫人有𨕖入後庭者獻青芝雙虬如意¶
酉陽雜俎南人取鱟尾為小如意¶
　　　數珠¶
陳懋仁庶物異名疏梵語缽塞此云數珠乃引接下根¶
牽果脩業之具也　屠隆考槃餘事數珠有以檀香車¶
入菩提子中孔著眼引繩謂之灌香有金剛子小而花¶
<pb:KR3k0061_WYG_058-13b>¶
細者有龍鼻骨磨成者為之龍充色黑嗅之㣲有腥香¶
有玉瑪瑙琥珀金珀水晶沉香紫檀烏木棕竹&KR2036;璖者¶
亦雅珊瑚俗甚記念有宋做玉降魔杵玉五供養有定¶
窑豆大葫蘆有天生一寸小葫蘆可作記總　尚書故¶
實西州謝真人有玉念珠　童子通神集房次律弟子¶
金圖年十二嵗次律徵問葛洪仙籙中事以水玊數珠¶
手節之凡兩徧近二百事琅琅誦之不止　清異録漢¶
𨼆帝之禍手中猶持小摩尼數珠凡一百八枚盖合浦¶
<pb:KR3k0061_WYG_058-14a>¶
珠也　元豐九域志象州嵗貢槵子念珠十串　演繁¶
露佛家貫患子為數珠俗書患為槵¶
　　　扇¶
總論　器物總論扇箑也所以障日又所以引風古者¶
以紈素裁之今多用紙尤便　崔豹古今注舜廣視聴¶
求賢人以自輔作五明扇商髙宗有雊雉之祥故有雉¶
尾扇　世本周武王始作翣(同/箑)　稗史𩔖編陸機扇賦¶
曰昔武王𤣥覽造扇於前然則今以招涼者周武王所¶
<pb:KR3k0061_WYG_058-14b>¶
作云故傳有武王扇暍之事一曰夏禹也　方言自關¶
而東謂之箑自關而西謂之扇或謂之翣　漢張敞傳¶
自以便面拊馬師古注便面所以障面盖扇之𩔖也不¶
欲見人以此自障面則得其便故曰便面亦曰屏面今¶
之沙門所持竹扇上袤平而下圜即古之便面也　銷¶
夏録宋淳熈中上進太皇后白玉香珀扇柄四把　解¶
酲語西僧楊璉真伽𤼵宋度宗陵得影魚黄瓊扇柄¶
書蕉司馬温公名苑云君遷子如馬嬭俗云牛嬭柿是¶
<pb:KR3k0061_WYG_058-15a>¶
也今之造扇用此柿油　野語有耿聴聲者兼能嗅衣¶
以知吉凶貴賤徳壽聞其名取宫人扇百餘雜以上及¶
中宫所御令小黄門持叩之耿嗅至后扇云此聖人也¶
然有隂氣至上扇乃呼萬嵗上竒之¶
羽扇　拾遺記周昭王時塗脩國獻丹鵲雌雄各一孟¶
夏毛脱聚鵲翅為扇一名游飄一名條翮一名虧光一¶
名仄影　謝子戊辰抄漢武時李夫人初至障鳳羽長¶
生扇　裴啟語林諸葛亮持白羽扇指麾三軍　傅元¶
<pb:KR3k0061_WYG_058-15b>¶
羽扇賦序吳人取鳶鳥翼搖之滅吳之後翕然貴重¶
嵇含羽扇賦序吳楚之士多執鶴翼以為扇雖曰出自¶
南鄙而可以遏陽隔暑　晉書舊為羽扇柄者刻木象¶
其骨形列羽扇用十取全數也王敦始改為長柄下出¶
可捉而減其羽用八　南史張融弱冠有名道士陸脩¶
静以白鷺羽扇遺之曰此既異物以奉異人　嶺表録¶
異交趾人多養孔雀採金翠毛為扇　南史婆利國出¶
孔雀扇　嶺表録異蚊母鳥形如青鷁嘴大而長於池¶
<pb:KR3k0061_WYG_058-16a>¶
塘捕魚而食每呌一聲則蚊蚋飛出其口俗云採其翎¶
為扇可辟蚊子¶
紈扇　西京雜記天子夏設羽扇冬設繒扇　班婕妤¶
怨歌行新裂齊紈素皎潔如霜雪裁為合歡扇團團似¶
明月　晉書義熈元年禁絹扇　壽陽記明義樓南有¶
明義井夏有羅扇綾扇羽扇　錦繡萬花谷張泳為御¶
史中丞以所著進上閱於龍圖閣未竟賜坐上曰今日¶
暑甚顧黄門於御几取常執紅綃金龍扇賜公且稱文¶
<pb:KR3k0061_WYG_058-16b>¶
善¶
竹扇　曹子建扇賦序昔吾先君侍奉漢桓帝時賜上¶
方竹扇不圓不方其中結成文名曰九華扇　晉東宫¶
舊事皇太子初拜供漆要扇青竹扇各一太子納妃供¶
同心扇三十單竹扇二十　廣博物志楊愔傳以方麯¶
障面盖竹織方扇也　李肇翰林志翰林學士每嵗内¶
端午賜青團鏤竹大扇一柄¶
蒲葵扇　齊書晉謝安有盛名時多愛慕鄉人有罷中¶
<pb:KR3k0061_WYG_058-17a>¶
宿縣詣安問歸資答曰唯有五萬蒲葵扇又以非時不¶
售安乃取其中者執之士庶競慕價數倍　研北雜志¶
蒲葵扇唐韻椶字注云蒲葵也乃椶扇耳¶
諸扇　搜神記魯少千山陽人漢文帝㣲服懷金欲問¶
其道少千執象牙扇出應門　西京雜記長安巧工丁¶
緩作七輪扇連七輪大皆徑丈相連續一人運之滿堂¶
寒顫　古今注漢成帝賜飛燕五明扇七華扇雲母扇¶
翟扇蟬翼扇　西京雜記趙合徳遺飛燕雲母扇孔雀¶
<pb:KR3k0061_WYG_058-17b>¶
扇翠羽扇九華扇五明扇&KR0158;風扇　山堂肆考班生製¶
百綺扇　陸雲與兄書一日案行并視曹公器物如吳¶
扇要扇亦在書箱　山堂肆考晉傅咸有狗&KR0387;扇賦¶
晉書中書令王珉與嫂婢私嫂撻婢甚苦婢素善歌而¶
珉好執白團扇故製白團扇歌云團扇復團扇手持自¶
障面憔悴無復理羞與郎相見　鄴中記石季龍造象¶
牙桃枝扇或緑沉色或木蘭色或紫紺色或鬱金色又¶
作雲母五明金薄莫難扇(此一扇/之名也)薄打純金如蟬翼二¶
<pb:KR3k0061_WYG_058-18a>¶
面采漆畫列仙竒鳥異獸其五明分中辟方三寸或五¶
寸隨扇大小雲母帖其中細縷縁其際雖掩畫而彩色¶
明徹看之如謂可取故名莫難也季龍出以扇挾乘輿¶
　感應經後魏信都芳自云造風扇候二十四氣每一¶
氣至其扇輒舉　開元遺事王元寳家有一皮扇製作¶
甚質每暑月宴客置於座傍使水洒之颯然風至明皇¶
曽遣中使取之曰此龍皮扇也　杜陽編上崇奉釋氏¶
暹羅國獻萬佛山上因置九光扇於巖巘間四月八日¶
<pb:KR3k0061_WYG_058-18b>¶
召兩街僧入内道塲禮萬佛山覩九色光於殿中咸謂¶
佛光即九光扇也　清異録孟昶夏月水調龍腦末塗¶
白扇上用以揮風一夜與花蕊夫人登樓望月悞墮其¶
扇為人所得外有效者名雪香扇　曲洧舊聞哲宗御¶
講筵誦讀畢賜坐例賜扇潞公見帝手中獨用紙扇率¶
羣臣降階稱賀　金門嵗節洛陽人家端午贈遺辟瘟¶
扇　夢華録午日都人争造花花巧扇　清異録朱起¶
留意女妓&KR0194;&KR0194;逢青巾短袍者取一扇授起曰是坤靈¶
<pb:KR3k0061_WYG_058-19a>¶
扇子凡訪&KR0194;以扇自蔽人皆不見¶
掌扇　畱青日札掌扇扇如手掌偉而立張也亦曰障¶
扇可障日也漢名障翳　崔豹古今注五明扇漢公卿¶
大夫皆用之魏晉非乘輿不得用雉尾扇周為王后夫¶
人車服輦車有翣即緝雉羽為扇以障翳風塵也漢乘¶
輿服之後以賜梁孝王魏晉以来以為常唯諸王皆得¶
用之　周禮巾車掌王后之五輅重翟鍚面注重翟翟¶
雉之扇　古今注障扇長柄扇也漢世多豪俠象雉尾¶
<pb:KR3k0061_WYG_058-19b>¶
而製長扇　續漢書梁冀作擁身扇　宋朝㑹要朱團¶
扇本漢時長柄扇宋孝武時詔王侯障扇不得用雉尾¶
故王公以下有朱團扇　儀衛志次小雉尾朱畫團扇¶
皆十二　通雅駕頭之後有繡扇緋羅繡曲盖俱内臣¶
馬上執之謂之扇筤　事物紺珠雙龍扇紅黄共二十¶
在殿内左右第一重花扇二十二在殿内左右第二重¶
素扇二十在殿内左右第三重¶
書畫扇　晉書王羲之居蕺山見一老姥持六角扇賣¶
<pb:KR3k0061_WYG_058-20a>¶
之羲之書其扇各為五字姥初歎惋因謂姥曰但言是¶
王右軍書以求百錢姥如其言人競買之後姥復持扇¶
來請書羲之笑而不答　名畫記王獻之草隸繼父之¶
美妙於畫桓温嘗令畫扇誤落筆就成烏駮㹀牛極妙¶
絶又書駮牛賦於扇上此扇義熈中猶在　唐㑹要太¶
宗五日謂長孫無忌楊師道曰五日舊俗必用服翫相¶
賀朕今各賀君飛白扇二枚庶動清風以増美徳　江¶
淹古詩綾扇如圓月出自機中素畫作秦王女乘鸞入¶
<pb:KR3k0061_WYG_058-20b>¶
烟霧　南史齊主頗好畫扇宋孝武賜何戢蟬雀扇善¶
畫者顧景秀所畫獻之齊主　齊書竟陵王孫賁字文¶
奐善畫於扇上圖山水咫尺之内便覺萬里為遙　楊¶
慎外傳李徳裕畫桐花鳳扇賦序云成都夾岷江磯岸¶
多植紫桐每至春暮有靈禽五色小於𤣥鳥来集桐花¶
以飲朝露及花落則烟飛雨散不知其所往有名工繪¶
於素扇余戱作小賦書其上其略曰繢此鳥於珍箑動¶
涼風於羅薦𤼵長袂之清香掩短歌之孤囀愚按此則¶
<pb:KR3k0061_WYG_058-21a>¶
川扇之始也今川扇一種以青紙為地畫人物花鳥於¶
上此其遺製乎¶
摺疊扇　劉元卿賢奕編摺疊扇一名撒扇盖收則摺¶
疊用則撒開或寫作翣者非是翣即團扇可以遮面故¶
又謂之便面觀前人題咏及圖畫中可見矣聞撒扇始¶
於永樂中因朝鮮國進撒扇上喜其卷舒之便命工如¶
式為之南方女人皆用團扇惟妓女用撒扇近年良家¶
女婦亦有用撒扇者　張東海集中國古無摺扇嘗見¶
<pb:KR3k0061_WYG_058-21b>¶
王秋磵記元初東南夷使者持聚頭扇當時譏笑之我¶
朝永樂初始有特僕隸下人所持以便事人耳及倭國¶
充貢太宗徧賜羣臣内府又倣其制以供賜予天下迨¶
徧用之而團扇革矣　春風堂隨筆今世所用摺疊扇¶
亦名聚頭扇吾鄉張東海先生以為貢於東夷永樂間¶
始盛行於中國予見南宋以来詩詞咏聚扇者頗多予¶
收得楊妹子所寫絹扇面摺痕尚存東坡謂髙麗白松¶
扇展之廣尺餘合之止兩指許正今摺扇盖自北宋已¶
<pb:KR3k0061_WYG_058-22a>¶
有之倭人亦製為泥金面烏竹骨充貢出自東夷果然¶
　　　杖(附拐/)¶
總論　説文杖持也所以扶持而防傾跌者也　周禮¶
秋官伊耆氏掌供王之齒杖注齒杖謂賜老者杖供其¶
杖圅蔵之既事受之　稗史𩔖編山海經曰夸父棄杖¶
化為鄧林此已見杖矣盖起於此乎大戴禮武王有杖¶
銘莊子有神農嚗然放杖之文　事物紺珠銕君東坡¶
名杖　楊慎丹&KR0610;總録李屏山達磨賛所謂楖&KR0491;者稱¶
<pb:KR3k0061_WYG_058-22b>¶
杖也　陳懋仁庶物異名疏翻譯名義集云刺竭節此¶
云杖頌云楖栗横擔不顧人直入千峰萬峰去一作楖¶
&KR0491;¶
杖頭　後漢書禮儀志仲秋按户比民年七十者授之¶
玉杖杖端以鳩為飾鳩不噎之鳥欲老人不噎也　應¶
劭風俗通俗説髙祖與項羽戰敗於京索遁叢薄中羽¶
追求之時鳩正鳴其上追者以鳥在無人遂得脱及即¶
位異此鳥故作鳩杖以賜老者按少皞五鳩鳩者聚也¶
<pb:KR3k0061_WYG_058-23a>¶
聚民也周禮羅氏獻鳩養老漢無羅氏故作鳩杖以扶¶
老　博古圖鳩杖首鐓無銘是杖之端獨狀鳩形蹲伏¶
其上復囘其喙以理左翼錯以金銀其管&KR0034;處又飾之¶
以山雲鷹隼鹿兔之狀僅若毫髪宛然畫筆其鐓則專¶
以銀飾花草雖精巧而韻古也　鄭景璧劇談録余少¶
好蔵三代秦漢間遺器偶得古銅鳩杖頭色如碧玉因¶
以天台藤杖為幹植之　博古圖蟠龍杖頭為一龍蟠¶
屈而下銜其柄蜿蜒若飛動勢且以金鋈之非近世物¶
<pb:KR3k0061_WYG_058-23b>¶
也又蟠螭杖頭與蟠龍杖頭略相似但以土花所蝕見¶
其彷彿龍而無角故以螭名之是則蟠螭當賜臣下之¶
物　事物紺珠䕶生鈴杖杖頭置鈴或銅環山行以警¶
蟲鳥¶
木杖　廣志九真國出靈壽杖　漢孔光傳賜太師靈¶
壽杖注靈壽木名似竹有枝節長不過八九尺圍三四¶
寸自然有合杖制不須削治也　譚藪後魏邢巒字山¶
賓嘗策山桃杖魏太武帝問此何杖答曰巨源杖按巨¶
<pb:KR3k0061_WYG_058-24a>¶
源晉山濤字今太武諱燾故巒不敢言山桃借言巨源¶
云¶
竹杖　史記張騫云臣前在大夏時見卭竹杖問安所¶
得此大夏人曰賈人往市於身毒國身毒在大夏之東¶
南數千里　書蕉笻竹杖蜀中無之乃出徼外蠻峒蠻¶
人持至瀘敘間賣之一枚纔四五錢以堅潤細瘦九節¶
而直者為上品　漢昌邑王傳王徵詣長安為昭帝嗣¶
到濟陽道買積竹杖文潁注合竹作杖也　蜀都賦注¶
<pb:KR3k0061_WYG_058-24b>¶
桃枝竹屬也出墊江縣可以為杖　東坡跋桃竹杖引¶
後桃竹葉如椶身如竹密節而實中犀理瘦骨盖天成¶
拄杖也　桂苑叢談潤州甘露寺有僧道行孤髙李徳¶
裕廉問以方竹杖一贈焉方竹出大宛國堅實而正方¶
節眼鬚牙四面對出及再鎮浙右其僧尚在問曰方兄¶
無恙否僧喜對曰已規圓而漆之矣公嗟惋彌日　北¶
户録澄州産方竹體如削成勁挺堪為杖不讓張騫笻¶
竹杖也其隔州亦出大者數丈又海晏(地/名)出蘆堪為拄¶
<pb:KR3k0061_WYG_058-25a>¶
杖髙潘州出千嵗蕨拄杖之𩔖甚多更有疎節竹五六¶
尺一節僧道多以為杖又按王最云溱州通竹直上無¶
節空心也　清異録比丘海光住廬山石虎菴夜夢長¶
人清瘦而斑衣言捨身為菴中供養具俄窻外竹生一¶
笋花紫籜如夢者之衣既成竹六尺餘無節黄絲瑩浄¶
江州太守聞之意將奪取竹一夕自倒太守尋罪去光¶
乃用為柱杖目曰直兄光来都下予因見之光云夢者¶
自稱圓通居士予遂小篆此四字於杖之首令黑漆之¶
<pb:KR3k0061_WYG_058-25b>¶
　書蕉陸務觀云拄杖斑竹為上竹欲老瘦而堅勁斑¶
欲㣲赤而㸃疎賈長江詩云揀得林中最細枝結根石¶
上長身遲莫嫌滴&KR0267;紅斑少恰是湘妃淚盡時善言拄¶
杖者也¶
藤杖　筆叢淵明辭策扶老以流憇扶老藤名以為杖¶
也見蔡順傳注　列仙傳王烈曽授赤城老人九節蒼¶
藤杖拄杖行地上雖馬奔不能及也　韓愈赤藤杖歌¶
赤藤為杖世未窺臺郎始攜自滇池　杜甫詩惟有紅¶
<pb:KR3k0061_WYG_058-26a>¶
藤杖相隨錦里来　避暑録晁任道自天台来以石橋¶
藤杖為贈自言親取於懸崖間柔韌而輕堅如束筋余¶
往自許昌歸得天壇藤杖邵大受復遺淳安水竹杖節¶
密而内實有突起如鶴膝者非峭勁敵風霜不能爾也¶
　格古要言花藤出廣西身細而斑黑堪作拄杖又藤¶
杖出兩廣至麄大節密者佳可為引道之用至小者亦¶
佳可作馬鞭靶¶
諸杖　搜神記漢文帝㣲服過魯少千少千拄金杖出¶
<pb:KR3k0061_WYG_058-26b>¶
應門　三石遺事佛圖澄死所持金鈿杖内棺中後開¶
棺視之惟見金杖　魏武帝與楊彪書今賜足下銀角¶
杖一枚以彰有徳　武當山記山有石室室中有銅杖¶
長七尺八寸　法顯記那端國有大佛寺寺中有錫杖¶
長丈六七尺許以筒盛之百千人舉不能移　正字通¶
梵言隙棄羅此云錫杖錫杖經名徳杖又名智杖有金¶
環振之作錫錫聲以節步趨　山堂肆考瞿曇持錫杖¶
曰此是波若眼　事物紺珠錫杖又名金䇿　華嶠後¶
<pb:KR3k0061_WYG_058-27a>¶
漢書嘉平中袁逢為三老錫玉杖　北史突厥都藍可¶
汗遣其母弟褥但特勒獻于闐玉杖　陳繼儒太平清¶
話至元二十九年春上賜侍衛都指揮使王慶端西土¶
所貢雕玉杖一根　北史洗夫人以扶南犀杖獻陳主¶
　劉向別録有麒麟角杖　嶺表録異海中有大鰕鬚¶
可為杖長丈餘出廣州　劉根别傳孝武皇帝登少室¶
見一女子以九節杖仰視日閉左目開右目氣且絶久¶
乃甦息帝使人問之所行何等女子不答東方朔曰婦¶
<pb:KR3k0061_WYG_058-27b>¶
人食日精者　神仙傳王遙遇雨令弟子以九節杖擔¶
篋不濕　南史齊武帝御物有甘草杖宫人寸斷用之¶
　酉陽雜俎河雲院庫中有劉晏末曲杖是尋運路所¶
乘者　皮日休五貺詩序天台杖色黯而力遒謂之華¶
頂杖¶
杖異　山海經夸父逐日渇飲河渭不足北飲大澤未¶
至道渇而死棄其杖化為鄧林也　無上秘要以録形¶
靈丸合唾塗所持杖與之俱寢三日則杖化為巳形在¶
<pb:KR3k0061_WYG_058-28a>¶
被中自徐遁去傍人皆不覺知　神仙𫝊費長房欲求¶
道而顧家憂壺公乃斫一青竹杖與長房身等使懸之¶
舍後家人見以為縊死殯葬之長房立其旁人無見者¶
後長房歸家人不信長房乃𤼵往日所葬唯竹杖存焉¶
　三輔黄圖劉向扵成帝之末校書天禄閣專精覃思¶
夜有老人著黄衣植青藜杖叩閣而進見向暗中獨坐¶
誦書老父乃吹杖端烟燃因以見向授五行洪範之文¶
　拾遺記糜竺以賑生䘏死為務其家馬廏傍有古塜¶
<pb:KR3k0061_WYG_058-28b>¶
夜聞泣聲尋之見一婦人訴云後漢末為赤眉所害扣¶
棺見剥乞弊衣自掩竺従其言復見婦云君應遭火厄¶
今以青蘆杖一枚長九尺報君之惠竺挾杖而歸後隣¶
人見竺家有一青氣如龍蛇之形旬日火従庫起燒其¶
珠玉十分之一火盛之時見青衣童子十數人來撲火¶
又見青氣如雲覆火上火即滅　塔寺記謝尚嘗夢其¶
父告曰西南有氣至衝人必死惟建塔寺可禳若杖頭¶
刻塔形見有氣来可擬之尚如言置杖果有黑氣衝尚¶
<pb:KR3k0061_WYG_058-29a>¶
家以杖指之氣即&KR0158;散闔家𫉬全氣所經處數里無孑¶
遺　逸史𤣥宗翫月羅公逺曰陛下莫要至月中否取¶
拄杖擲之化為大橋色如銀行數十里精光奪目至大¶
城闕公逺曰此月宫也仙女數百素練寛衣舞於廣庭¶
逺曰此霓裳羽衣曲也帝密記其調遂囘却顧其橋隨¶
步而滅　開元遺事𨼆士郭休有一拄杖色如朱染叩¶
之則有聲每出處遇夜則此杖有光可照十步之内登¶
危涉險未嘗足失則杖之力焉　酉陽雜俎徐鳳有一¶
<pb:KR3k0061_WYG_058-29b>¶
杖直如筆管其後每年生一節二十年後每年縮一節¶
其四面青赤黑白處各開一花不知何異也　清異録¶
天師杜光庭驕龍杖紅如猩&KR0079;重如玉石似非藤竹所¶
為相傳自仙人留賜¶
拐　山堂肆考拐仙姓李有足疾西王母㸃化昇仙封¶
東華教主授以鐵拐一根　五代史契丹犯京師後漢¶
主遣牙將王峻奉表契丹耶律徳光呼峻為兒賜一木¶
拐虜法貴木拐如中國几杖非優大臣不可得峻持歸¶
<pb:KR3k0061_WYG_058-30a>¶
虜望見皆避道¶
　　　眼鏡¶
稗史𩔖編少嘗聞貴人有眼鏡老年觀書小字看大出¶
西海中虜人得而製之以遺中國為世寳也霍都司有¶
眼鏡一枚質如白琉璃大可如錢用骨鑲成二片若圓¶
燈剪然可開合而折疊問其所来則曰舊任甘肅夷人¶
貢至而得者豐萬曰乃刮大車渠之珠囊制之常養露¶
中勿令乾死然後可照字　方洲雜言嘗於指揮胡豅¶
<pb:KR3k0061_WYG_058-30b>¶
寓所見其父宗伯公所得宣廟賜物如錢大者二其形¶
色絶似雲母石𩔖世之硝子而質甚薄以金相輪廓而¶
衍之為柄紐制其末合則為一岐則為二如市肆中等¶
子匣老人目昏不辨細字張此物於雙目字明大加倍¶
近者又於孫景章㕘政所再見一具試之復然景章云¶
以良馬易得於西域賈胡滿剌似聞其名為僾逮　名¶
物通靉靆大如錢形質明而透色如雲母用作眼鏡取¶
名如輕雲之籠日月也　庶物異名疏靉靆今俗謂之¶
<pb:KR3k0061_WYG_058-31a>¶
眼鏡是也若壯嵗目明者用之則反昏闇傷目殊不可¶
解粤之香山澚中有物如大珠置筒中可視百里外見¶
人鬚眉亦具諸賈胡藉以望海舶来且用防海而思問¶
初編載所謂異器能於六十里外視一尺之物如在目¶
前亦此之流亞歟　正字通西洋國千里鏡磨玻瓈所¶
成者以長筒窺之見數十里復制小者於扇角近視者¶
能使之逺¶
　　　鑷(附剃刀籖剜耳匙/  剔齒)¶
<pb:KR3k0061_WYG_058-31b>¶
物原軒轅制鑷　逸雅鑷攝也攝取髪也　通俗文攝¶
減鬚髪謂之鑷　洞林卷縣令施安置鑷令郭璞射之¶
璞曰非簮非&KR0107;常在領下髩髪飾物是有兩岐　脩復¶
山陵故事梓宫中用鐵鏤鑷五枚　沈約宋書彭城王¶
義康餉沈熈光銅鑷　南康記王僧䖍晩年惡白髪一¶
日對客左右進銅鑷僧䖍曰却老先生至矣¶
剃刀　物原剃刀軒轅制¶
剜耳　清異録杜岐公悰以剜耳匙子為鐵了事¶
<pb:KR3k0061_WYG_058-32a>¶
剔齒籖　陸雲與兄書近日復案行曹公器物取其剔¶
齒籖一箇　稗史𩔖編陸雲以剔齒籖寄兄酉陽雜俎¶
曰仙人鄭思逺常騎虎故人許𨼆齒痛求治鄭拔虎鬚¶
及熱插於齒間即愈更拔幾莖與之所謂籖者當是此¶
𩔖若以金絲𩔖為之無足竒者何必寄¶
　　　拂子(附帚/)　(蒲團/)¶
釋蔵指歸鹿之大者曰麈羣鹿隨之皆看麈所往隨麈¶
尾所轉為準今講僧執麈尾拂子盖象彼有所指麾故¶
<pb:KR3k0061_WYG_058-32b>¶
耳　名苑麈尾辟塵古之談者揮焉　晉書王衍每捉¶
玉柄麈尾與手同色　詞林海錯晉王&KR0293;卒劉惔以犀¶
欛麈尾置棺中　南史張孝秀𨼆匡山東林寺常冠榖¶
皮巾躡蒲履手執并閭皮麈尾服寒食散盛冬卧於石¶
上　陳書後主宴東宫時造玉柄麈尾新成後主親執¶
之曰當今雖復多士如林至於堪捉此者獨張譏耳即¶
手授譏後主幸鍾山開善寺召從臣坐寺西南松林下¶
敕張譏竪義索麈尾未至敕取松枝手以授譏　韻府¶
<pb:KR3k0061_WYG_058-33a>¶
支郎法師每談經論執松枝以為談柄又曰青松柄¶
屠隆文房具箋麈尾古人以玉為柄用以對客清談者¶
近有天生竹鞭若靈芝如意形者有小萬嵗藤傍枝玲¶
瓏透漏儼肖龍形者製為麈柄甚雅其拂以白尾為之¶
妙　洞冥記漢武帝以麟鬚拂拂霜蛾赴燈者　東宫¶
舊事皇太子納妃有白毦拂二枝　南史婆利國出白¶
毦拂　秦嘉婦與嘉書今奉旄牛尾拂一枚可拂塵垢¶
　南史宋武帝紀帝所居隂室壁上挂麻繩拂　錦繡¶
<pb:KR3k0061_WYG_058-33b>¶
萬花谷李靖謁楊素一妓執紅拂侍側　物𩔖相感志¶
元載龍髯拂紫色如爛椹長二尺刻水晶為柄紅玉為¶
環或風雨晦㝠淋漓沾濕則光彩動搖奮然如怒置之¶
堂中夜則蚊蚋不敢近拂之為聲則雞犬驚逸垂之於¶
池則鱗介之屬悉俯伏而至引水於空中即成瀑布長¶
三五尺而不斷燒燕&KR0079;薰之則浡浡焉若生雲霧云得¶
之於洞庭道士張志和　髙士春秋方鋊𨼆天門山以¶
椶櫚葉拂書號曰無塵子　傳燈録僧問義中禪師曰¶
<pb:KR3k0061_WYG_058-34a>¶
如何是西來意師曰龜毛拂子兔角拄杖大徳將蔵在¶
什麽處僧曰龜毛兔角盖有是　酉陽雜俎舊有獅子¶
尾拂夏月蠅蚋不敢集其上　談&KR0080;仁宗暑月不揮扇¶
以拂子敺蚊蠅而已¶
帚　古本夏少康作箕帚　周禮夏官戎右賛牛耳桃¶
茢注桃鬼所畏也茢苕菷所以掃不祥諸侯盟則用之¶
　漢髙紀太公擁彗師古注彗者所以掃也　墨莊漫¶
録孔雀毛著龍腦則相綴禁中以翠尾作帚每幸諸閣¶
<pb:KR3k0061_WYG_058-34b>¶
擲龍腦以辟穢過則以翠毛帚掃之皆聚無有遺者¶
西域𫝊縛喝國有佛掃帚用迦奢草長二尺餘圍可七¶
寸雜寳飾柄　異苑晉義熈中東海徐氏婢忽患病而¶
拂拭異常共伺察之見掃帚従壁角来趨婢牀乃取而¶
焚之　范至能詩注元夕取敝帚繫裙以卜名掃帚姑¶
蒲團　屠隆起居器服箋有蒲團大徑三尺者席地快¶
甚吳中製者精妙可用棕團亦佳或以青氈為團中印¶
白梅一枝雅稱趺坐山椒玩月以雄黄熬蠟作蠟布團¶
<pb:KR3k0061_WYG_058-35a>¶
坐之可逺濕辟蟲蟻¶
　¶
　¶
　¶
　¶
　¶
　¶
　¶
<pb:KR3k0061_WYG_058-35b>¶
　¶
　¶
　¶
　¶
　¶
　¶
　¶
　格致鏡原卷五十八¶
