# -*- mode: mandoku-view; -*-
#+TITLE: 格致鏡原
#+DATE: 2015-08-24 23:36:21.988226
#+PROPERTY: ID KR3k0061
#+PROPERTY: BASEEDITION WYG    
#+PROPERTY: JUAN 卷四
<pb:KR3k0061_WYG_004-1a>¶
欽定四庫全書¶
　格致鏡原卷四　　　　　大學士陳元龍撰¶
　　乾象𩔖(四/)¶
　　　雨¶
總論　釋名雨水從雲下也雨者輔也言輔時生養也¶
　春秋潛潭巴陽制於隂故為雨　兼明書王弼云雨¶
者隂在於上而陽薄之而不得通則蒸而為雨此説非¶
也夫隂陽二氣生於黄泉氤氲交結出地為雲二氣力¶
<pb:KR3k0061_WYG_004-1b>¶
均則能為雨或隂氣少而陽氣多或隂氣多而陽氣少¶
皆不能為雨也小畜不雨者隂氣少也小過不雨者陽¶
氣少也小畜上九既雨既處者陽極則隂也　董仲舒¶
傳雨乘空而墜風多則合速故雨大而疎風少則合遲¶
故雨細而宻　春秋説題辭一歲三十六雨天地之氣¶
宣　京房易飛候太平之時五日一風十日一雨歲凡¶
三十六雨此休徴時若之應　西京雜記董仲舒云太¶
平之世雨不破塊津莖潤葉而已　海錄碎事張士伯¶
<pb:KR3k0061_WYG_004-2a>¶
禱雨於嶧山聞空中語曰大雨由天小雨由山　廣雅¶
雨師謂之屏翳　山海經屏翳在海東人謂之雨師¶
顔師古漢書注屏翳一曰萍號天問萍號起雨何以興¶
之　道經雨師陳華夫¶
名號　淮南子神農之理天下欲雨則雨五日為行雨¶
旬日為榖雨一旬五日為時雨萬物咸利故曰神雨神¶
農之治天下甘雨時降五榖繁植　瑞應圖靈雨者瑞¶
雨也降而應物謂之靈雨　爾雅小雨謂之霡霂久雨¶
<pb:KR3k0061_WYG_004-2b>¶
謂之淫淫謂之霖註雨自三日已上謂霖　逸雅霡霂¶
小雨也言裁霡歴霑漬如人沐頭惟及其上枝而根不¶
濡也　説文&KR0034;小雨也□微雨也&KR0034;雨聲也溟小雨也¶
澍時雨也湒雨下也　明堂月令&KR3434;雨小雨也　纂要¶
疾雨曰驟雨徐雨曰零雨雨久曰苦雨亦曰愁霖雨晴¶
曰霽雨而晝晴曰啓雨水曰潦　左傳秋無苦雨杜預¶
注苦雨為人所患苦也　揚子法言震風陵雨然後知¶
厦屋之帡幪注陵雨暴雨也　侯鯖錄同州謂沾足為¶
<pb:KR3k0061_WYG_004-3a>¶
爛雨　法華經諸饑渴衆生以法雨充滿　酉陽雜俎¶
徐州一士人暴卒復生言初吏召云天使行雨雨有兩¶
種一缾貯水作人間雨一如銷石末名乾雨　分别功¶
德論天及龍皆能降雨何以取别天雨細霧下者是龍¶
雨麤雷下者是又阿脩羅共天鬬時亦能降雨雨有二¶
種有喜雨有瞋雨若雨和調者是歡喜雨若興雷電霹¶
&KR0430;者是瞋恚雨　金樓子月旦日雨為月額雨　月令¶
廣義上旬過月雨謂之翔日雨　田家五行二月八日¶
<pb:KR3k0061_WYG_004-3b>¶
俗謂張大帝生日前後必有風雨號為請客風送客雨¶
正日謂之洗街雨初十謂之洗廚雨　提要錄社公社¶
母不食舊水故社日有雨謂之社翁雨　汜勝之書三¶
月榆莢雨髙地疆土可種秫　提要錄杏花開時正値¶
清明後必有雨也謂之杏花雨　退齋雅聞河朔人謂¶
清明雨為潑火雨立夏雨為隔轍雨　風土記夏至前¶
雨為黄梅雨沾衣服皆敗黦　埤雅江湘兩浙四五月¶
間梅欲黄落則水潤土溽礎壁皆汗鬱蒸成雨謂之梅¶
<pb:KR3k0061_WYG_004-4a>¶
雨今人衣服四五月間為濕氣所敗謂之上梅　名義¶
考説文物中久雨青黑曰黴楚辭顔黴黎以沮敗則梅¶
雨上梅皆當作黴因雨當梅熟遂譌為梅雨至有迎梅¶
送梅之説又因梅雨譌為上梅益謬矣　陸機要覽昔¶
羽山有神人焉逍遥於中岳與左元放共遊薊子訓所¶
坐欲起子訓應欲畱之二日之中三雨今呼五月三雨¶
亦為畱客雨　月令廣義五月二十六日雨為分龍雨¶
閩俗以夏至後為分龍雨　爾雅暴雨謂之涷註今江¶
<pb:KR3k0061_WYG_004-4b>¶
東呼夏月暴雨為涷雨離騷云令飄風兮先驅使涷雨¶
兮灑塵是也　陸機要覽夏雨名綿雨　風土記六月¶
有大雨名濯枝雨　歲時記六月必有三時雨農家以¶
為甘澤邑里相賀曰喜雨七月六日雨曰洗車雨七日¶
雨曰洒淚雨　月令廣義八月初三至二十三為&KR0607;天¶
雨　荆楚歲時記八月雨謂之豆花雨　提要錄九月¶
雨為黄雀雨　嵗時記小春月内三雨則百蟲蟄藏曰¶
藥雨　李時珍本草立冬後十月為入液至小雪為出¶
<pb:KR3k0061_WYG_004-5a>¶
液得雨謂之液雨¶
占雨　詩小雅月離于畢俾滂沱矣註月離于畢將雨¶
之驗　家語天將大雨商羊鼓舞　埤雅語曰天將雨¶
鳩逐婦　田家五行日暈則雨　師曠占八月一日二¶
日三日月色青黄者其月少雨月色青者其月多雨¶
占鏡雨杼臼饑鬴□穰　京房易飛候凡候雨以晦朔¶
弦望雲漢四塞者皆當雨東風曰雷雨暴有黑雲氣如¶
船覆於日下當雨有黑雲氣如斗牛彘當雨暴有異雲¶
<pb:KR3k0061_WYG_004-5b>¶
如水牛不三日大雨黑雲如羣羊奔如飛烏五日必雨¶
雲如浮船皆雨北斗獨有雲不五日大雨四望見青白¶
雲名曰天寒之雲雨徴蒼黑雲細如杼軸蔽日月五日¶
必雨雲如兩人提鼓持桴皆為暴雨　淮南子朱鼈浮¶
於波上必大雨　東觀漢記蟻封穴戸大雨將至　樂¶
動聲儀焦明至為雨備焦明水鳥也　𤨏碎錄月初生¶
而仰則月中多雨晝雨夜見星則明日復雨　朝野僉¶
載俚諺云春雨甲子赤地千里夏雨甲子乘船入市秋¶
<pb:KR3k0061_WYG_004-6a>¶
雨甲子禾頭生耳冬雨甲子牛羊涷死　田家五行甲¶
子遇&KR0031;日是雌甲子雖雨不妨　田家五行春壬子雨¶
人無食夏壬子雨牛無食秋壬子雨魚無食冬壬子雨¶
鳥無食一云壬子雨更須看甲寅日若晴謂之拗得過¶
則不妨一説壬子雨丁丑晴則隂晴相半二日俱晴六¶
十日内少雨二日俱雨六十日内多雨　楊愼外集雨¶
而晝見日曰啓雨而夜見星曰夝晵借作啓陸粲曰今¶
吳中呼雨而晝止曰晵其音如挽牽之牽以去聲呼之¶
<pb:KR3k0061_WYG_004-6b>¶
諺曰晝晵不如晚晴滇中雨而午見日曰天笑必再雨¶
祈雨　淮南子土龍致雨註湯遭旱作土龍以象雲從¶
龍也　神農求雨書甲乙日不雨命為青龍東方小童¶
子舞之丙丁不雨命為赤龍南方壯者舞之戊巳不雨¶
命為黄龍中央壯者舞之庚辛不雨命為白龍西方老¶
人舞之壬癸不雨命為黑龍北方老人舞之如此不雨¶
闔南門置水其外開北門取人骨埋之　五代史周李¶
元懿為青州北海縣令泥龍求雨無應李令笞龍責之¶
<pb:KR3k0061_WYG_004-7a>¶
即日雨足　宋朝事實擇潭洞或湫濼林木深䆳之所¶
以庚辛壬癸日先齋戒以酒脯告社令築方壇二級髙¶
一尺闊一丈三尺壇外二十歩介白繩壇上植竹枝張¶
畫龍其圖以縑素畫黑魚左顧環以天黿十星中為白¶
龍吐雲黑色其下畫水波有龜亦左顧吐黒氣如線和¶
金銀朱丹飾龍形又設皁旛刎鵞頸取血致盤中楊枝¶
洒水龍上羣官再至祝雨足取龍投水中又雩祀五龍¶
祈雨法以甲乙日擇東地作壇取土造青龍土器之大¶
<pb:KR3k0061_WYG_004-7b>¶
小龍之脩短餘方皆如之凡旱建壇取五行生成之數¶
長吏齋三日詣龍所汲流水設香茗果日再至祝酹不¶
用樂巫覡雨足送龍水中　五雜組嶺南人有善致雨¶
者幕少女於空中驅龍使起龍見女即迴翔欲合其人¶
復以法禁使不得近少焉雨已霑足矣¶
雨異　任昉述異記夏禹時天雨金　尚書中候殷紂¶
時十日雨土於亳　竹書紀年惠成王七年天雨碧於¶
鄭　崔豹古今注漢昭帝元鳳三年天雨黄土晝夜昏¶
<pb:KR3k0061_WYG_004-8a>¶
霾　干寶捜神記漢元帝時雨草而葉相樛結如彈丸¶
成帝時雨魚　伏䖍古今注漢永和年長安雨綿皆白¶
　葛洪神仙傳欒巴蜀人徴尚書郎大朝得酒不飲向¶
西方噀之召問巴巴曰臣本縣成都大火臣以酒為雨¶
而救之帝驛問咸云雨從北來有酒氣　述異記魏武¶
帝末年鄴中雨五色石　陳書梁大同中嘗驟雨殿前¶
往往有雜色寶珠虞寄因上瑞雨頌　隋書梁同泰中¶
雨&KR0069;色黄　集異志咸通八年七月泗州下邳雨湯殺¶
<pb:KR3k0061_WYG_004-8b>¶
鳥雀　唐五行志中和三年浙西天鳴聲如轉磨無雲¶
而雨占曰無雲而雨是謂天泣　楊愼滇載記至治元¶
年時雨鐵民舍山石皆穿人物値之多斃謠俗號曰鐵¶
雨　物𩔖相感志骨結國天每雨鐵以之鑄刀劒甚銛¶
利也　京房易傳前樂後憂厥妖天雨羽邪人進賢人¶
逃天雨毛　春秋孔演圖八政不中則天雨刀¶
　　　露¶
五經通義和氣津液凝為露露從地出　月令章句露¶
<pb:KR3k0061_WYG_004-9a>¶
者隂液也釋為露結為霜　詩小雅英英白雲露彼菅¶
茅毛傳雲亦有露孔頴逹正義有雲則無露無雲則有¶
露毛言雲亦有露者露雲氣微不映日月不得如雨之¶
雲非無雲也若濃露霧合則清旦為昏是亦露之雲也¶
　大戴禮陽氣隂勝則散為雨露所以千載鶴警露而¶
鳴　禮斗威儀君治政則軒轅之精散為甘露　晉中¶
興書甘露降&KR0132;老得敬則松柏受之尊賢容衆則竹葦¶
受之　宋符瑞志元嘉中甘露頻降狀如細雪　瑞應¶
<pb:KR3k0061_WYG_004-9b>¶
圖甘露者美露也神靈之精仁瑞之澤其凝如脂其甘¶
如飴一名膏露一名天酒或名神漿　鶡冠子聖人之¶
德上及太清下及太寜中及萬靈則膏露下　春秋繁¶
露露結珠而成甘結潤而成膏　春秋緯武露布文露¶
沈注甘露降其國布散者人尚武沈重者人尚文　拾¶
遺記崑崙山有甘露&KR0293;濛似霧著草木則滴&KR0267;如珠亦¶
有朱露望之色如丹著木石赭然如朱雪灑焉以瑶器¶
承之如飴　洞冥記畢勒國人常飲丹露為漿丹露者¶
<pb:KR3k0061_WYG_004-10a>¶
日初出有露汁如珠也　洞冥記東方朔曰王公貽以¶
丹霞漿食之太飽悶幾死乃飲𤣥天黄露半合即醒又¶
東方朔遊吉雲之地云其國俗以雲氣占吉凶若樂事¶
則滿室雲起五色照人著於草樹皆成五色露珠甚甘¶
帝曰吉雲露可得乎朔乃東走至夕而返得𤣥露青露¶
盛青琉璃各受五合跪以獻帝遍賜羣臣羣臣得甞者¶
老者皆少疾者皆愈　呂氏春秋伊尹説湯曰水之美¶
者有三危之露和之美者有揭雩之露其色紫注三危¶
<pb:KR3k0061_WYG_004-10b>¶
西極國名　湘潭記庶潭露能染紅　北山錄徐陵浴¶
佛以蓮葉露　拾遺記帝嚳時有丹丘國獻瑪瑙甕以¶
盛甘露堯時猶存甘露在其中盈而不竭謂之寶露以¶
頒賜羣臣　漢郊祀志作承露仙人掌註蘇林曰仙人¶
以手掌擎盤承甘露師古曰建章宮承露盤髙二十丈¶
七圍以銅為之上有仙人掌承露和玉屑飲之　述征¶
記八月一日作五明囊盛取百草頭露洗眼眼明也¶
　　　霜¶
<pb:KR3k0061_WYG_004-11a>¶
大戴禮霜隂陽之氣也隂氣勝則凝為霜　五經通義¶
寒氣凝以為霜從地升也　廣韻霜凝露也天氣下降¶
為露風薄之成霜　伊川語錄霜與露不同霜金氣星¶
月之氣露亦星月之氣看感得恁氣為霜恁氣為露如¶
言露結為霜非也　逸雅霜喪也其氣&KR0228;毒物皆喪也¶
　春秋考異郵霜者隂精冬令也四時代謝以霜收殺¶
　淮南子至秋三月青女乃出以降霜雪髙誘註青女¶
天神青腰玉女主霜雪也　清異錄博學記謂霜為威¶
<pb:KR3k0061_WYG_004-11b>¶
屑　朝野僉載春雷始鳴記其日數滿一百八十日霜¶
必降鴈從北來記其日後十八日霜必降　古今詩話¶
北雁秋深乃來來則霜降謂之霜信　京房易傳興兵¶
妄誅兹謂亡法厥災霜夏殺五榖冬殺麥誅不原情兹¶
謂不仁其霜夏先大雷風冬先雨乃隕霜多有芒角¶
田家雜占每年初下只一朝謂之孤霜主來年歉連得¶
兩朝以上主熟上有鎗芒者吉平者凶春多主旱　莊¶
助雞肋編江南人謂社日有霜必雨丙辰年社日繁霜¶
<pb:KR3k0061_WYG_004-12a>¶
覆瓦次日果大雨　田家五行冬天近晚忽有老鯉斑¶
雲起漸合成濃隂者必無雨名曰䕶霜天　宋次道春¶
明退朝錄天聖中青州盛冬時濃霜著瓦屋皆成百花¶
之狀　拾遺記嵰州霜甘　拾遺記廣延國有霜色紺¶
碧　漢武内傳西王母云仙藥中有𤣥霜　常奉眞湘¶
潭記鵞管山霜可染紫為天下冠恨無人知者¶
　　　雪(附霰/)¶
逸雅雪綏也水下遇寒氣而凝綏綏然也　韓詩外傳¶
<pb:KR3k0061_WYG_004-12b>¶
凡草木花多五出雪花獨六出雪花曰霙　朱子語錄¶
地六水之成數雪者水結為花故六出　拾遺記穆王¶
東至大騎之谷西王母來進嵰州甜雪嵰州去玉門三¶
千里地寒多雪著草木皆融而甘可以為果　拾遺記¶
廣延國去燕七萬里其地常雨青雪　晉朝雜事太康¶
七年十二月己亥河隂雨赤雪二頃　唐五行志貞元¶
二十一年正月甲戍京師赤雪　幽怪錄晉州蕭志忠¶
畋遊見一老麋哀請黄冠者黄冠曰若令滕六降雪巽¶
<pb:KR3k0061_WYG_004-13a>¶
二起風即蕭君不復獵矣　清異錄髙太素銘春雪云¶
消除疫癘名潤骨丹　清異錄比丘清傳與一客同入¶
湖南客曰凡雪仙人亦重之號天公玉戲　汜勝之書¶
取雪汁以漬原&KR0094;矢漬之五六日待釋因摩和榖種之¶
能禦旱故謂雪五榖之精也　月令廣義凡雪日間不¶
積謂之羞明霽而不消謂之等伴　東齋記事&KR0443;丹牛¶
馬有熟時如南方養&KR0094;也有雪而露草寸許則牛馬大¶
熟若無雪或雪没草則不熟　廣異記有積雪久不消¶
<pb:KR3k0061_WYG_004-13b>¶
掘地得金羊玊馬髙三尺許　華夷珍玩考大理㸃蒼¶
山即出屏風石處其山隂崖中積雪尤多每嵗五六月¶
土人入夜上山取雪五更下山賣市中人争買以為佳¶
致葢盛暑嚙雪誠不俗也　江隣幾雜志峨眉雪蛆大¶
治内熱　江表志耿先生嘗大雪時取雪投於熾炭中¶
&KR0069;埃芒起徐以炭周覆之過食頃取出赫然若銅置之¶
於地及冷爛然為鋌銀及視其下若垂酥滴乳之狀¶
霰　詩小雅如彼雨雪先集維霰鄭箋將大雨雪始必¶
<pb:KR3k0061_WYG_004-14a>¶
微温雪自上下遇温氣而摶謂之霰　大戴禮陽之專¶
氣為霰　劉向洪範五行傳盛隂雨雪凝滯而冰寒陽¶
氣薄之不相入則散而為霰霰者陽脅隂也　説文霰¶
稷雪也　詩補傳霰米雪又曰粒雪　爾雅雨䨘為&KR0034;¶
雪註詩曰如彼雨雪先集維䨘䨘冰雪雜下者謂之&KR0034;¶
雪　丹&KR0610;總錄&KR0034;字从䏌音屑説文雨䨘為&KR0034;徐鉉注¶
訂説文誤以䏌為肖遂為臆説云霄雪著物則消此説¶
可笑雪豈有著物不消者乎霰雪與片雪同一性也䨘¶
<pb:KR3k0061_WYG_004-14b>¶
即霰也陸佃云今名濇雪與&KR0034;音相近也雪初作未成¶
花圓如稷粒撒而下杜子美詩所云帶雨不成花俗諺¶
云夾雨夾雪也　宋書符瑞志霰為花雪大明五年正¶
月元旦花雪降殿庭公卿并作花雪詩　埤雅霰閩俗¶
謂之米雪今名濇雪亦曰濕雪然臘雪握之輙聚立春¶
以後不復可摶略如&KR0034;雪亦以微溫之故也¶
　　　雹¶
説文雹雨冰也從雨包聲　月令章句雨凝曰雹　逸¶
<pb:KR3k0061_WYG_004-15a>¶
雅雹砲也其所中物皆摧折如人所盛砲也　清異錄¶
雹曰冰子　大戴禮隂之專氣為雹　春秋考異郵隂¶
氣之專精凝合生雹雹之為言合也　洪範五行傳盛¶
陽雨水温暖而湯熱隂氣脅之不相入則摶而為雹雹¶
者隂脅陽也　埤雅雹形似半珠其粒三出葢雪六出¶
而成華雹三出而成實此隂陽之辨也　竹書紀年夷¶
王七年冬雨雹大如礪　春秋昭四年大雨雹　漢五¶
行志文帝後元年雨雹如桃李武帝元封二年雨雹大¶
<pb:KR3k0061_WYG_004-15b>¶
如馬頭宣帝地節四年五月山陽濟隂雨雹如雞子深¶
二尺五寸成帝河平二年四月楚國雨雹大如斧蜚鳥¶
死　編年熈寜中河州雨雹大者如雞卵小者如蓮芡¶
或如人頭口鼻耳目皆具無異鐫刻　稽神錄楊汀自¶
言天祐初在彭城避暑於佛寺雨雹方甚忽聞大聲震¶
地走視門外乃下一大雹於街中其髙廣與寺樓等入¶
地可丈餘頃之雨止則炎風赫日經月雹乃消盡　軒¶
渠錄紹興十七年五月初臨安大雨雹太學屋瓦皆碎¶
<pb:KR3k0061_WYG_004-16a>¶
學官申朝廷修不可言雹稱為硬雨有一邨人多為不¶
善者夜中行人聞神過曰付硬雨施行次日雨雹大損¶
禾稼　元史後至元中雨雹大如拳其狀似小兒環玦¶
獅象龜卵之屬　夷堅志劉居中至嵩山頂有大蜥蜴¶
數百皆長三四尺人以食食之撫摩其身滋膩如脂一¶
日聚繞水盆邉各就取水纔入口即吐雹已圓潔如彈¶
丸積之於側俄頃纍纍滿地忽震雷一聲彈丸皆失去¶
明日人來言昨午雨雹大作乃知蜥蜴所為　齊地志¶
<pb:KR3k0061_WYG_004-16b>¶
安丘城南三十里有雹都泉雹或出或否不為災　郭¶
氏𤣥中記東方有柴都焉在齊國有山山有泉水如井¶
狀深不測至春夏時雹從井中出常敗五榖人常以柴¶
塞之不柴塞則出也故號為柴都¶
　　　虹蜺¶
春秋運斗樞樞星散為虹蜺　尸子虹霓為析翳　文¶
子天二氣即成虹　漢天文志虹蜺者隂陽之精也¶
史記虹者陽氣之動　莊子陽炙隂為虹　朱子詩註¶
<pb:KR3k0061_WYG_004-17a>¶
虹者日與雨交倐然成質似有血氣之屬葢天地之淫¶
氣也方雨而虹見則其雨立止俗謂虹能截雨　爾雅¶
邢昺疏音義云虹&KR0031;出色鮮盛者為雄雄曰虹闇者為¶
雌雌曰霓虹是隂陽交㑹之氣純隂純陽則虹不見若¶
雲薄漏日日照雨滴則虹生　説文霓屈虹青赤或白¶
色隂氣也　春秋孔演圖霓者斗之亂精　尚書考靈¶
曜日傍氣白者為虹日傍青赤者為霓　爾雅螮蝀謂¶
之雩螮蝀虹也註俗名為美人虹江東呼雩　爾雅蜺¶
<pb:KR3k0061_WYG_004-17b>¶
為挈貳註蜺雌虹也見離騷挈貳其别名　月令章句¶
虹螮蝀也隂陽交接之氣著於形色者也蜺常依隂雲¶
而晝見於日衝無雲不見大隂亦不見率以日西見於¶
東方故詩云螮蝀在東蜺常在於旁四時常有之唯雄¶
見藏有月　周禮十煇九曰隮注虹也　逸雅虹攻也¶
純陽攻隂氣也又曰蝃蝀其見每於日在西而見於東¶
掇飲東方之水氣也見於西方曰升朝日始升而出見¶
也又曰美人隂陽不和婚姻錯亂淫風流行男美於女¶
<pb:KR3k0061_WYG_004-18a>¶
女美於男恒相奔隨之時則此氣盛故以其盛時名之¶
也霓齧也其體繼絶見於非時此災氣也傷害於物如¶
有所食齧也　楊愼外集水虹屈霓也主雨風虹月暈¶
也主風水虹滇人呼為水樁虹霓之短者沈約所云雌¶
蜺漢書所謂屈虹也不主晴而反雨　侯鯖錄先儒以¶
為雲薄漏日日照雨滴則虹生今以水噀日自側視之¶
則暈為虹蜺然則虹雖天地淫氣不暈于日不成也¶
丹&KR0610;總錄諺云日出雨落公姥相撲謂隂陽不和也蔡¶
<pb:KR3k0061_WYG_004-18b>¶
邕曰隂陽不和則氣為虹虹見有青赤之色輙與日相¶
互朝陽射之則在西夕陽射之則在東葢雲心漏日日¶
脚射雲則虹特明曜異常或能吸水或能吸酒人家有¶
此或為妖或為祥朱子云既能吸水亦必有形質詩謂¶
之蝃蝀其字从蟲俗謂之鱟其字从魚俗又謂之旱龍¶
依其形質而名之也　農桑要覽虹俗名鱟東鱟晴西¶
鱟雨　白虎通天弓虹也又謂之帝弓明者為虹暗者¶
為霓　清異錄虹曰氣母　異&KR0080;古者有夫妻二人荒¶
<pb:KR3k0061_WYG_004-19a>¶
年菜食而死俱化成青絳故俗呼美人虹　月令季春¶
之月虹始見孟冬之月虹藏不見　黄帝出軍訣攻城¶
有虹從南方入飲城中者從虹攻之勝白虹遶城不匝¶
從虹所在擊之勝謹守其缺賊乃從其地破走　捜神¶
記孔子作春秋制孝經既成齋戒告天天降赤虹化為¶
黄玉長三尺上有文　漢燕王旦傳天雨虹下屬宮中¶
飲井水　張璠漢記靈帝和光元年虹晝見御座殿庭¶
前色青赤上引蔡邕問之對曰虹霓小女子之祥　後¶
<pb:KR3k0061_WYG_004-19b>¶
漢五行志光和元年有黑色墮北宫温明殿東庭中黑¶
如車葢起奮迅身五色有頭體長十餘丈形貌似龍上¶
問蔡邕對曰所謂天投虹者也不見足尾不得稱龍¶
異&KR0080;晉陵薛願義熈初有虹飲其釜須臾噏響便竭願¶
輦酒灌之隨投隨吸便吐金滿器於是災弊日袪而豐¶
富歲臻　晉安帝紀義熈二年七月夜彩虹出西方蔽¶
月　前涼錄張駿六年有彩虹五重隆隆如鐘鼔之聲¶
　述異記張重華遣樂輯拒石虎將王擢次于金城將¶
<pb:KR3k0061_WYG_004-20a>¶
决戰乃有黑虹下於營中　獨異志劉義慶在廣陵卧¶
病食粥忽有白虹入室就食其粥義慶擲器於堦虹遂¶
作風雨聲響撼庭戸良久不見　異&KR0080;太原温湛婢見¶
一姬向婢流涕無孔竅從鼻眼出淚婢駭怖湛抽刀逐¶
之成紫虹長舒上没霄漢　東甌後記故越王無諸舊¶
宮上有杉樹空中可坐十餘人越人夏世隆見斷虹飲¶
於宮池漸漸縮小化為男子著黄赤紫之間衣而入樹¶
　八朝窮怪錄後魏明帝正光二年夏六月首陽山中¶
<pb:KR3k0061_WYG_004-20b>¶
有晚虹下飲於溪泉樵人陽萬於嶺下見之良久化為¶
女子年十六七異之乃告浦津戍將宇文顯取之以聞¶
明帝召入宮見其容貌姝美問云我天女也蹔降人間¶
帝欲逼幸而色甚難復令左右擁抱聲如鐘磬化為虹¶
而上天　成都記韋臯鎭蜀與客宴郡西亭暴風雨俄¶
而霽忽虹霓自空而下直入庭垂首於筵吸其飲食且¶
盡五色如霞首似驢四視左右久而方去　埤雅嘗有¶
見夕虹下澗中飲者虹兩頭皆垂澗中使人過澗隔虹¶
<pb:KR3k0061_WYG_004-21a>¶
對立相去數丈之間如隔綃縠自西望東則見立澗之¶
東西望則為日光所爍¶
　　　霧¶
莊子積水上溢則為霧　曾子隂陽之氣亂則為霧¶
五行志霧者百邪之氣為隂冒陽本於地而行於天¶
逸雅霧冐也氣蒙亂覆冐物也蒙日光不明蒙蒙然也¶
　爾雅天氣下地不應曰雺地氣𤼵天不應謂之霧霧¶
謂之晦　月令廣義江淮間以立春連三日看湖中霧¶
<pb:KR3k0061_WYG_004-21b>¶
氣髙尺寸則水亦至其處如無霧必旱　望氣經六月¶
三日有霧嵗熟十月癸巳霧赤為兵青為殃　抱朴子¶
白霧四面圍城不出百日太兵必至　天中記霧者金¶
石之盈氣女眞張微子服霧得仙　唐包賀詩霧是山¶
巾子　清異錄博學記謂霧曰迷空歩障　丹&KR0610;總録¶
集韻淞凍&KR0982;也三蒼解詁液雨也其字音送俗曰霧淞¶
曾南豐集云齊地寒甚夜霧凝於水上日出飄滿庭階¶
尤為可愛遂作詩云園林初日浄無風霧淞花開樹樹¶
<pb:KR3k0061_WYG_004-22a>¶
同記得集英深殿裏舞人齊插玊瓏鬆齊地以為豐年¶
之兆諺云霜淞如霧淞窮漢備飯瓮　帝王世紀凡重¶
霧三日必大雨雨未降其霧不可冐行也　博物志王¶
肅張衡馬均俱冒重霧行一人無恙一人病一人死問¶
其故無恙者曰我飲酒病者飽食死者空腹　尚書中¶
候桀無道地吐黄霧　晉書愍帝建興二年正月己巳¶
朔黑霧著人如墨連夜五日乃止安帝元興元年十月¶
丙申朔黄霧昏濁不雨　宋符瑞志元嘉二十七年四¶
<pb:KR3k0061_WYG_004-22b>¶
月豫章南昌午時天氣晴明有彩霧映覆郡邑　南史¶
齊永明六年冬丙戍土霧竟天如烟入人眼鼻二日乃¶
止　湘州記曲江縣有銀山山常多素霧　天中記蓬¶
萊山東有鬱夷國時有金霧　謝承後漢書河南張楷¶
字公超好道術居華隂能作五里霧時關西人裴優亦¶
能作三里霧¶
　¶
　格致鏡原卷四¶
