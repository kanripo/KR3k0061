# -*- mode: mandoku-view; -*-
#+TITLE: 格致鏡原
#+DATE: 2015-08-24 23:36:22.972852
#+PROPERTY: ID KR3k0061
#+PROPERTY: BASEEDITION WYG    
#+PROPERTY: JUAN 卷四十八
<pb:KR3k0061_WYG_048-1a>¶
欽定四庫全書¶
　格致鏡原卷四十八　　　大學士陳元龍&KR0103;¶
　　耕織器物類¶
　　　耒耜¶
易繫辭庖羲氏没神農氏作剡木為耜揉木為耒耒耜¶
之利以教天下葢取諸益　白虎通人食禽獸肉神農¶
時人多禽獸不足神農乃因天時地利制耒耜教人農¶
作　釋名耜齒也似齒之斷物也　説文耜耒端木也¶
<pb:KR3k0061_WYG_048-1b>¶
耒手耕曲木也垂作耒耜以振民　増韻柄曲木曰耒¶
耒專刃曰耜　考工記車人為耒庛(音/刺)長尺有一寸中¶
直者三尺有三寸上句者二尺有二寸自其庛縁其外¶
以至於首以弦其内六尺有六寸與步相中也堅地欲¶
直庛柔地欲句庛直庛則利推句庛則利𤼵倨句磬折¶
謂之中地注庛耒下前曲接耜者　韻學庛耒面　考¶
工記注古者耜一金兩人併𤼵之今耜岐頭兩金象古¶
之耦　管子小匡注榖芨小於耜一人執之以隨耒耜¶
<pb:KR3k0061_WYG_048-2a>¶
之後重治其闕遺¶
　　　犁(附鑱/)¶
總論　逸雅犁利也利則𤼵土絶草根也　孔六帖室¶
韋剡木為犁人挽以耕　稗史類編山海經曰稷降百¶
穀種之稷之弟曰台璽生叔均叔均代其父及稷播百¶
穀始作耕又曰后稷之孫曰叔均是始作耕注云用牛¶
犁也是則耕之用牛自叔均始矣　齊民要術趙過始¶
為牛犁實勝耒耜之利　崔實正論漢武帝使趙過為¶
<pb:KR3k0061_WYG_048-2b>¶
捜粟都尉教民以牛植其法三犁共一牛以一人將之¶
下種挽樓皆取備焉¶
名類　魏略皇甫隆為燉煌太守民不曉耕隆乃教民¶
作樓犁省力過半　齊民要術耬車狀如三足犁中置¶
耬斗藏種以牛駕之一人執耬且行且揺種乃隨下¶
宋史淳化五年武允成獻踏犁一具不用牛以人力運¶
即趙過教以庸輓犁遺法也陳堯叟齎踏犁往宋州景¶
徳二年内出式凡四五人力可比牛自尚方造樣　陸¶
<pb:KR3k0061_WYG_048-3a>¶
龜蒙耒耜經耒耜農書之言也民之習通謂之犁冶金¶
而為之者曰犁鑱曰犁壁斵木而為之者曰犁底曰壓¶
鑱曰筞頟曰犁箭曰犁轅曰犁梢曰犁評(去/聲)曰犁建曰¶
犁槃木與金凡十有一事耕之土曰墢(猶塊/也)起其墢者¶
鑱也覆其墢者壁也故鑱引而居下壁偃而居上鑱之¶
次曰䇿頟言可以扞其壁也皆貤然相戴自筞頟達於¶
犁底縱而貫之曰箭前如程而樛者曰轅後如柄而喬¶
者曰梢轅有越加箭可弛張焉轅之上又有如槽形亦¶
<pb:KR3k0061_WYG_048-3b>¶
加箭焉刻為級前高而後庳所以進退曰評進之則箭¶
下入土也深退之則箭上入土也淺以其上下類激射¶
故曰箭以下淺深數可否故曰評評之上曲而衡之者¶
曰建建揵也所以抳其轅與評無是則二物躍而出箭¶
不能止横於轅之前末曰槃言可轉也左右繫以樫乎¶
軛轅之後末曰梢中在手所以執耕者也轅取車之胷¶
梢取舟之尾¶
長鑱　庶物異名疏錰長鑱也鑱犁土具　杜甫同谷¶
<pb:KR3k0061_WYG_048-4a>¶
歌長鑱長鑱白木柄　三才圖㑹比犁鑱頗狹制為長¶
柄謂之長鑱柄偃而曲上有横木如拐以兩手按之用¶
足踏其鑱柄後跟其&KR0289;入土乃捩柄以起墢也古謂之¶
蹠鏵今謂之踏犁¶
　　　耙(附耖耮/)¶
總論　物原叔均作耖耙　逸雅杷播也所以播除物¶
也　種蒔直説犁一耙六今人只知犁深為功不知耙¶
細為全功耙功不到則土粗不實後雖見苖立根根不¶
<pb:KR3k0061_WYG_048-4b>¶
相著土不耐旱有懸死蟲咬乾死等病葢耙徧數惟多¶
為熟¶
名類　釋名齊魯謂四齒杷曰欋　郭璞方言注無齒¶
為朳　急就章注無齒為朳有齒為杷皆所以推引聚¶
禾穀也　齊民要術耙謂之鐵齒&KR1564;&KR1810;　方言杷宋魏¶
間謂之渠挐或謂之渠疏　三才圖㑹耙之制直柄横¶
首柄長四尺首闊一尺五寸列鑿方竅以齒為節夫畦¶
畛之間鎪剔塊壤疏去瓦礫塲圃之上耬聚麥禾擁積¶
<pb:KR3k0061_WYG_048-5a>¶
稭穗皆頼杷之用也復有穀杷或謂透齒杷用攤曬穀¶
又耘杷以木為柄以鐵為齒用耘稻禾又竹杷場圃樵¶
野間用之　農政全書耙制有方耙有人字耙如犁亦¶
用牛駕但横闊多齒犁後用之葢犁以起土惟深為功¶
耙以破塊惟細為功耙之後又用耖用耮耖如耙其齒¶
更長所以耖土益細耮摩田器　耒耜經耙而後有磟¶
碡焉有礰礋焉自耙至礰礋皆有齒磟碡觚稜而以木¶
為之堅而重者良¶
<pb:KR3k0061_WYG_048-5b>¶
耖　農桑通訣耖疏通田泥器也上有横柄下有齒以¶
兩手按之前用畜力輓行一耖用一人牛有作連耖二¶
人二牛特用於大田見功尤速耕耙而後用此泥壤始¶
熟¶
耮　三才圖㑹勞(去聲/同耮)無齒耙　齊民要術春耕尋手¶
勞秋耕待白背勞注春多風不即勞則致地虛燥秋田¶
㙷濕速勞則恐致地硬　農桑通訣今人呼勞曰葢磨¶
　　　鋤¶
<pb:KR3k0061_WYG_048-6a>¶
事物紀原周書曰神農時天雨粟帝種之作鉏耨以墾¶
草莾然後五穀興則鋤葢神農造也詩曰痔乃錢鎛注¶
鋤也世本曰倕作耨釋名曰鋤類然則鎛耨即鋤矣¶
逸雅鋤助也去穢助苗長也齊人謂其柄曰橿橿然正¶
直也頭曰鶴似鶴頭也　六書故鋤墾土器有柄　纂¶
文耨如鏟柄三尺刃廣二寸以刺地除草　呂氏春秋¶
耨柄尺此其度也其耨六寸所以間稼也　字詁耨頭¶
長六寸柄長六尺以芸田也　考工記越無鎛夫人而¶
<pb:KR3k0061_WYG_048-6b>¶
能為鎛也注越地塗泥多草穢而山出金錫鑄冶之業¶
田器尤多也　詩周頌其鎛斯趙注鎛柄長尺其耨六¶
寸入苗間能去草　爾雅疏斪斸一名定郭云鋤屬李¶
巡曰鋤别名也廣雅云定謂之耨世本云垂作耨　方¶
言闗東謂大鋤曰鹵斫　釋名鎡基大鋤也　庶物異¶
名疏周禮兹其孟子雖有鎡基賈逵云鎡基耜也吕覽¶
耜六寸所以間稼説文钃謂鎡基急就注鉏去草之具¶
一名鎡基　爾雅疏斫一名鐯郭云钁也説文云钁大¶
<pb:KR3k0061_WYG_048-7a>¶
鋤也　事物紺珠鐇鑊廣刃鋤¶
　　　鐵搭¶
農桑通訣鐵搭或四齒或六齒似杷非杷斸土如搭是¶
名鐵搭就帶圓銎以受直柄柄長四尺農家或乏牛犁¶
舉此斸地以代耕墾取其疏利仍就&KR1564;&KR1810;塊壤兼有杷¶
钁之効　正字通鐵搭𤼵土具頭廣一尺功用勝於耜¶
使為廣尺之畝一人可勝若兩人併𤼵則廣二尺¶
　　　鍤(附鏵/)　(杴/)¶
<pb:KR3k0061_WYG_048-7b>¶
逸雅鍤插也插地起土也或曰銷銷削也能有所穿削¶
也或曰鏵鏵刳也刳地為坎也其板曰葉象木葉也¶
爾雅疏方言云燕之東北朝鮮冽水之間謂之&KR3032;宋魏¶
之間謂之鏵或謂之鍏江淮南楚之間謂之臿趙魏之¶
間謂之喿是皆謂今鍬也　事物紺珠鍤兩頭鐵鋭刺¶
草束擔之　淮南子禹之時天下大水禹執畚臿以為¶
民先¶
鏵　集韻鏵耕具也　釋名鏵鍤類起土也　説文鏵¶
<pb:KR3k0061_WYG_048-8a>¶
兩刃鍤也　淮南子伊尹之興土功修脚者使之蹠鏵¶
　三才圖㑹鏵與鑱頗異鑱狹而厚惟可正用鏵闊而¶
薄翻覆可使老農云開墾生地宜用鑱翻轉熟地宜用¶
鏵　開天傳信記李齊物天寳初為陜州刺史開砥柱¶
之險堅石中得古鐵犁鏵有平陸字因改河北縣為平¶
陸縣¶
杴　玉篇杴鍫屬　正韻杴鍤屬　事物原始杴或以¶
鐵或以木為之用以取沙土方言鐵者名跳杴木者名¶
<pb:KR3k0061_WYG_048-8b>¶
杴部　三才圗㑹煆鐵為首謂之鐵杴惟宜土工剡木¶
為首謂之木杴可㩍穀物又有鐵刃木杴裁割田間堘¶
埂又以竹為之者淮人謂之竹揚杴與江浙颺籃少異¶
　　　鎌(附鍥/)　(鏺/)¶
逸雅鎌㢘也體㢘薄也其所刈稍稍取之又似㢘者也¶
　事物原始説𫟍曰孔門吾丘子振鎌帶而哭然則三¶
代之田器也用以穫稻麥　周禮薙氏掌殺草夏日至¶
而夷之鄭注鈎鎌廹地芟之也　風俗通鎌刀自揆積¶
<pb:KR3k0061_WYG_048-9a>¶
芻蕘之效　農桑通訣鎌制不一有佩鎌有兩刃鎌有¶
袴鎌有鉤鎌有推鎌　方言刈鈎自闗而東謂之鎌或¶
謂之鍥(音/結)　説文銍穫禾短鎌也　集韻釤長鎌也¶
鍥　三才圗㑹鍥似刀而上彎如鎌而下直其背指厚¶
刃長尺許柄盈二握又謂之彎刀以刈草禾或斫柴篠¶
農家便之¶
鏺　集韻鏺兩刃刈刀也　太公農器篇春鏺草&KR0068;¶
　　　水車(附戽斗/)¶
<pb:KR3k0061_WYG_048-9b>¶
莊子子貢過漢陰見一丈人為圃畦鑿隧而入井抱甕¶
而出灌用力甚多而見功寡子貢曰有械於此一日浸¶
百畦鑿木為機後重前輕挈水若抽數若沃湯其名桔¶
橰　通俗文桔橰機汲水也　説文桔結也所以固屬¶
橰臯也所以利轉　魏略馬鈞巧宦絶世居京都有地¶
可以為園而無水以灌乃作翻車令兒童轉之而灌水¶
自覆更出更入巧百倍於常　演繁露水車古無見莊¶
子所云桔橰之制意是就有水處立木其上交午如十¶
<pb:KR3k0061_WYG_048-10a>¶
字一頭繫甕一頭虛垂人為制其低昻故其挈水若抽¶
數如沃湯也沃湯者湯之沸騰而湧起者也此其為械¶
比之抱甕則事半而功加倍矣然而自此時至漢皆未¶
有今世捲水之車也魏略所云馬鈞之飜車此方是今¶
之水車也　稗史𩔖編今田家有水車天旱時引水以¶
溉田其制起自魏馬鈞而漢靈帝使畢嵐作翻車設機¶
束以引水灑南北郊路又自畢嵐所制矣　王鳳稑名¶
物通江浙間目水車為龍骨車　留青日札今水車中¶
<pb:KR3k0061_WYG_048-10b>¶
蝦蟆練頭名曰龍骨葢龍能行水亦取其形似脊骨也¶
王安石詩倒持龍骨挂屋敖又云龍骨長乾挂梁梠又¶
云翛翛兩龍骨豈得長挂壁葢龍骨節節故可挂今遂¶
以為水車非也　三才圗㑹翻車之制除壓欄木及列¶
檻樁外車身用杸作槽長可二丈闊則不等或四寸至¶
七寸髙約一尺槽中架行道板一條隨槽闊狹比槽板¶
兩頭俱短一尺用置大小輪軸同行道板上下通週以¶
龍骨板葉其在上大軸兩端各𢃄柺木四莖置於岸上¶
<pb:KR3k0061_WYG_048-11a>¶
木架之間人憑架上&KR0191;動柺木則龍骨板隨轉循環行¶
道板刮水上岸又水轉翻車其制與人踏翻車大同小¶
異視水勢隨宜用之日夜不止絶勝踏車又有牛轉翻¶
車比人踏功倍　稗史𩔖編嚴州山中灌禾之法有水¶
輪其制約水靣至岸高若干尺如其度為輪輪之輻以¶
軸大幹為之毎軸出栒處繫一竹筒但微繫其腰使兩¶
頭活動可以俯仰置軸半岸貫輪其上岸上近輪處置¶
木槽以承水溪水散緩則以石約歸輪下使水急水急¶
<pb:KR3k0061_WYG_048-11b>¶
則輪轉如飛毎筒得水則底重口仰及轉至上則筒口¶
向下水㵼木槽分流田中不勞人力而水自足葢利器¶
也夫桔橰隨處有之或運以手或運以足或運以牛機¶
器之巧無踰此矣山中深溪髙岸桔橰之巧莫能施矣¶
於是乎有水輪之制焉¶
戽斗　物原公劉作戽斗　事物原始戽以木為小桶¶
桶旁繫以繩兩人用以取水名曰戽桶¶
　　　耞¶
<pb:KR3k0061_WYG_048-12a>¶
逸雅耞加也加杖於柄頭以撾穗而出其榖也或曰羅¶
耞三杖而用之也或曰了了杖轉於頭故以名之也¶
詞林海錯周公謹曰今農家打稻之連耞古之所謂拂¶
也王莽傳東巡載耒南巡載耨西載銍北載拂注音佛¶
以擊治禾狄武襄以鉘連耞破儂智髙非特治禾也¶
方言僉所以打榖者宋魏間謂之攝殳或謂之度自闗¶
而西謂之棓或謂之拂齊楚江淮間謂之柍或謂之桲¶
郭璞注僉今連耞　餘冬序錄打稻具吳人謂之連耞¶
<pb:KR3k0061_WYG_048-12b>¶
楚人謂之掉花　農桑通訣連耞之制用木條四莖以¶
生革編之長可三尺闊可四寸又有以獨挺為之者皆¶
於長木柄頭造為擐軸舉而轉之以撲禾也¶
　　　义¶
三才圗㑹义箝禾具也揉木為之通長五尺上作二股¶
長可二尺上一股微短皆形如彎角以箝取禾&KR0008;也又¶
有以木為榦以鐵為首二其股者利如戈㦸唯用义取¶
禾束謂之鐵禾义　農田餘話後至元丙子丞相伯顏¶
<pb:KR3k0061_WYG_048-13a>¶
當國禁江南農家用鐵禾义(即义/鎗)犯者杖一百七十以¶
防南人造反之意民間止用木义挑取禾稻　説文&KR0008;¶
义可以劃麥河内用之¶
　　　擔¶
釋名擔任也力所勝任也　集韻樬尖頭擔也　農桑¶
通訣擔者負禾具其長五尺五寸剡匾木為之者謂之¶
輭擔斫圓木為之者謂之樬擔匾者宜荷器與物圓者¶
宜荷薪與禾田家收穫之後堘埂之上禾積星散欲登¶
<pb:KR3k0061_WYG_048-13b>¶
場圃荷此為便¶
　　　&KR1447;¶
集韻&KR1447;盛榖器　三才圗㑹&KR1447;或作囤北方以荆栁或¶
蒿卉制成圓樣南方判竹編草或用籧篨空洞作圍以¶
貯榖南北通呼曰&KR1447;　説文篅判竹圓以盛榖　淮南¶
子守其篅&KR1447;　急就章注&KR1447;篅皆盛米榖器以竹簟席¶
為之若泥塗之則為&KR1447;&KR1447;之言屯也物所屯聚也織草¶
為之則曰篅¶
<pb:KR3k0061_WYG_048-14a>¶
　　　諸農器¶
齊民要術凡春種欲深宜曵重撻夏種欲淺直置自生¶
注春氣冷生遲不曵撻則根虛雖生輙死夏氣熱而生¶
速曵撻遇雨必致堅垎其春澤多者或亦不須撻必欲¶
撻者須待白背濕撻則令地堅硬故也　農桑通訣撻¶
打田篲也用科木縛如埽篲復加匾闊上以土物壓之¶
古農法云耬種既過後用此撻使壠滿土實苗易生也¶
又用曵打塲面極為平實　三才圗㑹&KR0289;田器其金比¶
<pb:KR3k0061_WYG_048-14b>¶
犁鑱小而加鋭其柄如耒首如刃&KR0289;故名&KR0289;取其銛利¶
也地若堅垎&KR0289;而後耕牛乃省力古農法云&KR0289;地宜深¶
&KR0289;苗宜淺　齊民要術速&KR0289;之地恒潤澤而不硬注刈¶
榖之後即&KR0289;茇下令突起則潤澤易耕　齊民要術苗¶
生壠平&KR0289;而不耩(公項/切)　農書無鐴而耕曰耩　三才¶
圗㑹耩與&KR0289;相類今耩多用岐頭　説文耰摩田器也¶
　晉灼曰耰椎塊椎也　事始耰以木為之木下用釘¶
磨田以去草也　庶物異名疏耰田器布種後以此器¶
<pb:KR3k0061_WYG_048-15a>¶
摩之使土開𤼵處復合以覆種今北地下種後以栁編¶
薄人立其上而牛引之使平其土以覆種是耰之類歟¶
　三才圗㑹田盪(他浪/切)均泥田器也用丫木作柄長六¶
尺前貫横木五尺許田方耕耙尚未勻熟須用此器平¶
着其上盪之使水土相和凹凸各平則易為秧蒔　三¶
才圗㑹平板平摩種秧泥田器也用滑田面板長廣相¶
稱上置兩耳繫索連軛駕牛或人拖之摩田須平方可¶
受種田家或有仰坐櫈代之者輥軸輥碾草禾之器也¶
<pb:KR3k0061_WYG_048-15b>¶
其軸木徑可三四寸長約四五尺兩端俱作轉簨挽索¶
用牛曵之江淮之間凡漫種稻田其草禾齊生並出則¶
用此輥碾使草禾俱入泥内再宿之後禾乃復出草則¶
不起　後漢書杜詩為南陽太守造作水排鑄為農器¶
用力少而見功多百姓便之注冶鑄者為排吹炭今激¶
水以鼓之也　東坡秧馬歌序昔遊武昌見農夫皆騎¶
秧馬以榆&KR0068;為腹欲其滑以楸梧為首欲其輕腹如小¶
舟昻其首尾背如覆瓦以便兩髀雀躍於泥中繫束藳¶
<pb:KR3k0061_WYG_048-16a>¶
其首以縛秧日行千畦較之傴僂而作者勞佚相絶矣¶
　事物原始篠説文云耘田器也以竹為之苗盛之時¶
繫於頸以壓苗尖恐害眼也今吳人呼為苗义　農器¶
圖譜今湖湘間收禾並用笐架懸之以竹木搆如屋狀¶
若麥若稻等稼穫而□(音/繭)之悉倒其穗控於其上久雨¶
之際比於積垜不致鬱浥又喬扦亦挂禾具凡稻皆下¶
地沮濕或遇雨潦不無渰浸收穫之際雖有禾&KR0008;不能¶
卧置乃取細竹長短相等量水淺深毎以三莖為數近¶
<pb:KR3k0061_WYG_048-16b>¶
上用篾縛之义於田中上控禾把又有用長竹横作連¶
脊以挂禾者凡禾多則用笐架禾少則用喬扦又曬槃¶
曝榖竹器廣可五尺許邊縁微起深可二寸其中平闊¶
似圓而長下用澑竹二莖兩端俱出一握許以便扛移¶
趂日攤布榖實曝之又摜稻簟摜抖擻也簟承所遺稻¶
也農家禾有早晚次第收穫即欲隨手得糧故用廣簟¶
展布置木物或石於上各舉稻把摜之子粒隨落積於¶
簟上非惟免汚泥沙抑且不致耗失又可曬榖物或捲¶
<pb:KR3k0061_WYG_048-17a>¶
作&KR1447;誠為多便南方農種之家率皆制此　左傳樂喜¶
陳畚挶注畚簣籠　庶物異名疏畚挶(音/局)舁土之器也¶
　　　治𧖟具(筐/網)　(簇/搥)　(箔甕架/繭)¶
𧖟筐　秦觀𧖟書種變方尺及乎將繭乃方尺四織雈¶
葦範以蒼筤竹長七尺廣五尺以為筐懸筐中間九寸¶
凡槌十懸以居食𧖟　三才圗㑹𧖟筐圓而稍長淺而¶
有縁適可居蟻𧖟及分居時用之閣以竹架易於擡飼¶
𧖟簇𧖟箔　農桑直説𧖟簇用蒿梢叢柴苫席等凡作¶
<pb:KR3k0061_WYG_048-17b>¶
簇先作簇心用長椽五莖上撮一處繫定外以蘆箔繳¶
合是為簇心仍周圍勻竪蒿梢布𧖟簇訖復用箔圍及¶
苫繳簇頂如圓亭者此團簇也又有馬頭長簇兩頭植¶
柱中架横梁兩傍以細椽相搭為簇心餘如常法此横¶
簇皆北方𧖟簇法也嘗見南方𧖟簇止就屋内𧖟槃上¶
布短草簇之人既省力𧖟亦無損　𧖟書簇箔以杉木¶
解枋長六尺闊三尺以箭竹作馬眼隔插茅疎宻得中¶
復以無葉竹篠從横搭之簇背鋪以蘆箔而竹篾透背¶
<pb:KR3k0061_WYG_048-18a>¶
面縛之即𧖟可駐足無跌墜之患　黄省曽𧖟經簇以¶
稻草為之殺疏之必潔則不牽絲乃握而束之厚藉以¶
所殺疏之草殻可以禦地濕可以承墜𧖟勿用菜萁善¶
絆擾而薄繭　農桑通訣𧖟箔承𧖟具也禮具曲植曲¶
即箔也北方養𧖟者多農家宅院後或園圃間多種雈¶
葦以為箔材秋後芟取皆能自織方可四尺以二椽棧¶
之懸於槌上至𧖟分擡去蓐時取其卷舒易用¶
𧖟架𧖟網　三才圗㑹𧖟架閣𧖟筐具也以細枋四莖¶
<pb:KR3k0061_WYG_048-18b>¶
竪之髙可八九尺上下以竹通作横桄十層層毎閣養¶
𧖟槃筐隨其大小葢筐用小架槃用大架此南方槃筐¶
有架猶北方椽箔之有槌也𧖟網擡𧖟具也結繩為之¶
如魚網之制其長短廣狹視𧖟槃大小制之沃以漆油¶
則光𦂳難壊貫以網索則維持多便至𧖟可替時先布¶
網於上然後灑桑𧖟聞葉香皆穿網上食候𧖟上葉齊¶
手共提網移置别槃遺除拾去比之手替省力過倍南¶
𧖟多用此法北方𧖟小時亦宜用之¶
<pb:KR3k0061_WYG_048-19a>¶
𧖟槌　務本直言榖雨日竪槌立木四莖各過梁柱之¶
高槌隨屋毎間竪之其立木外旁刻如鋸齒而深各毎¶
莖挂桑皮圜繩四角按二長椽椽上平鋪葦箔稍下縋¶
之凡槌十懸中離九寸以居擡飼之間皆可移之上下¶
　農桑直説毎槌上中下閑鋪三箔上承塵埃下隔濕¶
潤中備分擡　農桑通訣禮季春之月具曲植植即槌¶
也¶
繭甕　𧖟書凡泥繭列埋大甕地上甕中先鋪竹簣次¶
<pb:KR3k0061_WYG_048-19b>¶
以大桐葉覆之乃鋪繭一重以十斤為率摻鹽二兩上¶
又以桐葉平鋪如此重重隔之以至滿甕然後密葢以¶
泥封之七日之後出而繰之頻頻換水欲絲明快葢為¶
繭多不及繰故即以鹽藏之蛾乃不出　農桑直説生¶
繭即繰為上如人手不及殺繭慢慢繰者其法有三一¶
曰日曬二曰鹽浥三曰籠蒸籠蒸最好人多不解日曬¶
損繭鹽浥甕藏者穩籠蒸者用龍三扇以軟草扎圈加¶
於釡口以籠兩扇坐於其上籠内勻鋪繭厚三指許頻¶
<pb:KR3k0061_WYG_048-20a>¶
於繭上以手試之如手不禁熱可取去底扇却續𣷹一¶
扇在上如此登倒上下故必用籠也¶
　　　治絲具(釡架繰車車絡車車/經    緯    紡)¶
釡　秦觀𧖟書繰絲自鼎面引絲直錢眼繰絲必用鼎¶
也今農家𧰼其深大以盤甑　農桑直説釡要大置於¶
竈上(如蒸竈法可繰粗絲/單繳者雙繳者亦可)釡上大盤甑接口添水至甑¶
中八分滿可容二人對繰水須常熱宜旋旋下繭繰之¶
多則煮損凡繭多者宜用此釡以趨速效¶
<pb:KR3k0061_WYG_048-20b>¶
繰車　事物原始黄帝始命元妃西陵氏養𧖟制絲車¶
以繅絲　秦觀𧖟書繰車之制錢眼為版長過鼎面廣¶
三寸厚九&KR0112;中其厚插大錢一出其端横之鼎耳後鎮¶
以石又為三蘆管長四寸樞以圓木建兩竹夾鼎耳縛¶
樞於竹中管之轉以車下直錢眼謂之繰星星應車動¶
以過添梯(農桑直説云竹筒子宜細鐵/條子串筒兩捲子亦須鐵也)添梯車之左端¶
置環繩其前尺有五寸當牀左足之上建柄長寸有半¶
匼柄為鼔鼔生其寅以受環繩之應車運如環無端鼔¶
<pb:KR3k0061_WYG_048-21a>¶
因以旋鼓上為魚魚半出鼓其出之中建柄半寸上承¶
添梯者二尺五寸片竹也其上揉竹為鈎以防絲竅左¶
端以應柄對鼓為耳方其穿以閉添梯故車運以牽環¶
繩繩簇鼓鼓以舞魚魚振添梯故絲不過偏制車如轆¶
轤必活兩輻以利脱絲(車今呼為軖軖必/以牀以承軖軸)　農桑直説¶
軖牀下鼎一尺軸長二尺中經四寸兩頭三寸用榆槐¶
木四角或六角輻通長三尺五寸六角不如四角軖小¶
則絲易解¶
<pb:KR3k0061_WYG_048-21b>¶
絡車　方言河濟之間絡謂之給郭璞注所以轉籰¶
農桑通訣以脱軖之絲張于柅上上作懸鈎引致緒端¶
逗於車上其車之制必以細軸穿籰措于車座兩柱之¶
間一柱獨髙中為通槽以貫其籰軸之首一柱下而管¶
其籰軸之末人既繩牽軸動則籰隨軸轉絲乃上籰此¶
北方絡絲車也南人但習捙籰取絲不若絡車安且速¶
也¶
經架　三才圗㑹經架牽絲具也先排絲籰於下上架¶
<pb:KR3k0061_WYG_048-22a>¶
横竹列環以引衆緒總於架前經&KR1097;一人往來挽而歸¶
之紖軸然後授之機杼　説文籰收絲具¶
繀車　方言繀車趙魏之間謂之歴鹿車東齊海岱之¶
間謂之道軌¶
紡車　六書故説文釋筳曰繀絲筦也筦筟也按筟車¶
紡車也著絲於筳著筳於車踏而轉之所謂紡也　通¶
俗文織纎謂之繀受緯曰莩¶
　　　治綿具¶
<pb:KR3k0061_WYG_048-22b>¶
三才圗㑹撚綿軸制作小碢或木或石上插細軸長可¶
尺許先用义頭挂綿左手執义右手引綿上軸懸之撚¶
作綿絲就纒軸上即為柚縷閨婦室女用之可代績紡¶
之工綿矩以木框方可尺餘用張繭綿是名綿矩又有¶
揉竹而彎者南方多用之其綿外圖内空謂之豬肚綿¶
有用大竹筒謂之筒子綿北方大小用瓦然用木矩者¶
最為得法¶
　　　治麻具¶
<pb:KR3k0061_WYG_048-23a>¶
農桑通訣大紡車其制長餘二丈闊約五尺先造地柎¶
木框四角立柱各髙五尺中穿横桄上架枋木其枋木¶
兩頭山口卧受捲纑長軖鐵軸次於前地柎上立長木¶
座座上列臼以承&KR2682;底鐵簨(&KR2682;用木車成筩子長一尺/二寸圍一尺二寸計三十)¶
(二枚内/受績纒)&KR2682;上俱用杖頭鐵環以拘&KR2682;軸又於額枋前排¶
置小鐵义分勒績條轉上長軖仍就左右别架車輪兩¶
座通絡皮弦下經列&KR2682;上拶轉軖旋鼓或人或畜轉動¶
左邊大輪弦隨輪轉衆機皆動上下相應緩急相宜遂¶
<pb:KR3k0061_WYG_048-23b>¶
使績條成緊纒於軖上晝夜紡績百斤又有小紡車則¶
凡麻苧之鄉在在有之蟠車纒纑具也又謂之撥車南¶
人謂撥柎又曰車柎　三才圗㑹紉車繟繩器也通俗¶
文曰單繟曰紉揉木作捲中貫軸柄長可尺餘以捲之¶
上角用繟麻皮右手執柄轉之左手續麻股既成𦂳則¶
纒於捲上或隨繩車用之以助糺絞䋔𦂳又旋椎掉麻¶
紴具也截木長可六寸頭徑三寸許兩間斫細樣如腰¶
鼓中作小竅插一鈎簨長可四寸用繫麻皮於下以左¶
<pb:KR3k0061_WYG_048-24a>¶
手懸之右手撥旋麻既成𦂳就纒椎上餘麻挽於鈎内¶
復續之如前所成經緯可作粗布又纑刷疏布縷器也¶
束草根為之通柄長可尺許圍可尺餘其纑縷杼軸既¶
畢架以义木下用重物掣之纑縷已均布者以手執此¶
就加漿糊順下刷之即増光澤可授機織¶
　　　治木棉具(攪車/捲筳)　(弓車/紡)¶
攪車　史炤釋文土人取木棉以鐵鋌碾去其核　三¶
才圖㑹攪車用四木作框上立二小柱髙約尺五上以¶
<pb:KR3k0061_WYG_048-24b>¶
方木管之立柱各通一軸軸端俱作掉枴軸末柱竅不¶
透二人掉軸一人喂上棉花二軸相軋則子落於内綿¶
出於外¶
弓　釋文以竹為小弓長尺四五寸許牽弦以彈綿令¶
其勻細卷為筩就車紡之　升菴外集今之制棉花弓¶
長五六尺以羊腸為弦彈之聲如晴雷朱以真有弓弸¶
弸歌　農桑通訣彈弓以竹為之長可四尺許上截頗¶
長而彎下截稍短而勁控以繩弦用彈棉花如彈氈毛¶
<pb:KR3k0061_WYG_048-25a>¶
法務使結者開實者虛¶
捲筳　三才圗㑹捲筳淮民用薥&KR0112;梢莖取其長而滑¶
今他處多用無節竹條代之其法先將棉毳條於几上¶
以此筳捲而扦之遂成綿筒隨手抽筳毎筒牽紡易為¶
勻細¶
紡車　三才圗㑹木棉紡車其制比麻苧紡車頗小輪¶
動弦轉莩繀隨之紡人左手握其綿筒牽引漸長無有¶
斷絶¶
<pb:KR3k0061_WYG_048-25b>¶
　　　機¶
稗史類編淮南子曰伯余之初作衣也絲麻素縷手經¶
指緯後世為之機杼體服以辦此機杼之始也注伯余¶
黄帝臣　董巴輿服志黄帝始造機杼　傅子舊機五¶
十綜者五十躡六十綜者六十躡有馬生者患其遺日¶
喪巧乃易以十二躡今紅女織繒惟用二躡又為簡要¶
　庶物異名疏牽挺躡機也列子紀昌學射于飛衛飛¶
衞曰爾先學不&KR1407;而後可言射矣昌歸偃卧其妻之機¶
<pb:KR3k0061_WYG_048-26a>¶
下以目承牽挺二年之後雖錐末倒眥不&KR1407;也字林云¶
𢈻(音/帝)機下所履即牽挺類也　山堂肆考杼機之持緯¶
者柚機之受經者　紺珠䇘子織器説文䇘所以收繩¶
也　説文簆織具¶
　　　梭¶
通俗文梭織具也所以行緯者　唐百官志織染署七¶
月七日祭杼(即梭/也)　廣博物志梭一名踟蹰　韻府鳳¶
梭金梭皆玉女梭也　異𫟍陶侃常捕魚得一織梭還¶
<pb:KR3k0061_WYG_048-26b>¶
掛於壁有頃雷雨梭變成赤龍從屋騰躍而去　祕閣¶
閑話蔡州丁氏女精於女工毎七夕禱以酒果忽見流¶
星墜筵中明日瓜上有金梭自是巧思益進¶
　　附漁獵具¶
　　　網(禽網/)　(魚網/)¶
周易庖犧氏之王天下也結繩而為網&KR0328;以佃以漁葢¶
取諸離　古史考伏羲氏觀蒙面而作網　抱朴子太¶
昊師蜘蛛而結網　世本庖羲臣勾芒作羅¶
<pb:KR3k0061_WYG_048-27a>¶
禽網　史殷紀湯出見野張網四面祝曰自天下四方¶
皆入吾網湯曰嘻盡之矣乃去其三面祝曰欲左左欲¶
右右不用命乃入吾網諸侯聞之曰湯徳至矣及禽獸¶
　周禮天官獸人掌&KR0328;田獸時田則守&KR0328;及弊田令禽¶
注於虞中　禮月令季冬之月田獵置罘羅網畢翳餧¶
獸之藥毋出九門註生氣方盛故命司空凡捕鳥獸之¶
具皆不得出皋庫雉應路城郭郊闗九者之門所以順¶
生氣也　禮王制鳩化為鷹然後設罻羅注罻捕鳥網¶
<pb:KR3k0061_WYG_048-27b>¶
　月令注網小柄長謂之畢　爾雅鳥&KR0328;謂之羅(謂羅/絡之)¶
兔&KR0328;謂之𦊨(𦊨猶/遮也)麋&KR0328;謂之罞(冒其/頭也)彘&KR0328;謂之羉(羉幕/也)¶
繴謂之罿罿罬也罬謂之罦罦覆車也(今之翻車也有/兩轅中施&KR0482;以)¶
(捕/鳥)　名物考&KR0328;擭以扄羂禽獸今之扣網也　張揖廣¶
雅罔謂之&KR0328;罽&KR0328;罽罾罔也　説文&KR0034;網也以繯獸足¶
　左思賦罠蹄連岡注罠麋網也蹄兔網也　事物紺¶
珠遊絲繒又名䍐從上掩鳥網&KR0034;取鳥小網¶
魚網　爾雅&KR1718;&KR0328;謂之九罭九罭魚網也注今之百囊¶
<pb:KR3k0061_WYG_048-28a>¶
&KR0328;是亦謂之&KR2529;今江東謂之&KR1718;　詞林海錯郭賦罾䍣¶
比船罾䍣皆網名　爾雅罺謂之汕郭璞注罺今之柴¶
撩&KR0328;　三才圗㑹網制不一隨所宜而用之有塘網有¶
注網有撒網有張絲網有綽網有攩網有趕網有扠網¶
有艌網惟注網施於急流中其制纎口而巨腹所得魚¶
極不貲　庶物異名疏鴿㨟網也俗謂之㨟兠即今網¶
内掣魚之具也稍大亦可㨟鳥　潘岳西征賦纎經連¶
白鳴桹厲響貫鰓&KR1615;尾掣三牽兩注纎經連白網也連¶
<pb:KR3k0061_WYG_048-28b>¶
白以白羽連綴經上於水中二人對引之所以驚魚入¶
網也　張衡西京賦設罜䍡注魚&KR0328;也　文選解頳鯉¶
於黏徽注魚黏於網故曰黏徽　南史王固聘魏宴昆¶
明池魏人以南人嗜魚大設&KR0328;網固以佛法呪之遂一¶
鱗不𫉬　文昌雜錄漁家以猢猻毛置之網四角則多¶
得魚云魚見之如人之見錦繡也¶
　　　罾¶
初學記罾者樹四木而張網於水車輓之上下　漢書¶
<pb:KR3k0061_WYG_048-29a>¶
陳勝𫝊置人所罾魚腹中師古注罾魚網也形如仰繖¶
葢羅而舉之　三才圖㑹罾亦網也有扳罾有坐罾有¶
提罾三制相似惟坐罾稍大謂之坐者以其定於一處¶
也¶
　　　罩¶
説文罩捕魚器　爾雅籗謂之罩疏李巡曰編細竹以¶
為罩無竹則以荆謂之楚籗　庶物異名疏楚籗捕魚¶
籠無底者　三才圖㑹罩者編竹為巨簏空其兩頭圍¶
<pb:KR3k0061_WYG_048-29b>¶
水而漁　淮南子罩者抑之罾者舉之為之有難易得¶
魚一也¶
　　　釣竿¶
詩衛風籊籊竹竿以釣于淇　詩傳絲緍釣綸也　六¶
韜緍隆餌重則嘉魚食之緍條餌芳則庸魚食之　淮¶
南子無鐖之鉤不可以得魚　雞肋編鈎絲之半繫以¶
荻梗謂之浮子視其沒則知魚之中鈎韓退之釣魚詩¶
云羽沉知食駛則唐世葢浮以羽也　列子詹何以獨¶
<pb:KR3k0061_WYG_048-30a>¶
繭絲為綸芒針為鈎荆篠為竿剖粒為餌引盈車之魚¶
　闕子魯人好釣者以桂為餌鍜黄金之鈎錯以銀碧¶
垂翡翠之綸　拾遺記漢武嘗以季秋泛靈鶂舟於淋¶
池以香金為鈎霜絲為綸丹鯉為餌釣得白蛟付太官¶
為鮓　庶物異名疏郭賦筒灑連&KR0289;筒灑皆釣名¶
　　　笱¶
魯語水虞于是乎講罛罶取名魚登川禽　爾雅&KR0660;婦¶
之笱謂之罶疏孫炎云罶曲梁其功易故謂之寡婦之¶
<pb:KR3k0061_WYG_048-30b>¶
笱然則曲者箔也以箔為魚笱其功易號寡婦之笱耳¶
非寡婦所作也　演繁露筌者魚笱也(出廣/韻)笱者以竹¶
為器設逆鬚於其口魚可入不可出也¶
　　　籪¶
三才圗㑹籪者斷也織竹如曲薄屈曲圍水中以斷魚¶
蟹之逸其名曰蟹籪不專取蟹也　傅肱蟹譜今之採¶
捕者於大江浦間承峻流環緯簾而障之其名曰斷(音/鍜)¶
於陂塘小溝港處則皆穴沮洳而居居人盤黑金作鈎¶
<pb:KR3k0061_WYG_048-31a>¶
狀置之竿首自探之夜則燃火以照咸附明而至焉¶
陸龜蒙蟹志稻之登也蟹率執一穗以朝其魁然後任¶
其所之早夜曹沸指江而奔漁者緯蕭承其流而障之¶
名曰蟹斷　庶物異名疏吳都記江濱漁者插竹繩編¶
之以取魚謂之扈業大魚䟦扈而出故名强梁曰䟦扈¶
詩云無然畔援鄭箋畔援猶䟦扈扈業亦槎頭蟹斷之¶
類耳¶
　　　諸漁具¶
<pb:KR3k0061_WYG_048-31b>¶
大唐新語漁具總曰笭箵　尸子漁之為事也有釣網¶
&KR0328;筌罛罶罩梣笱□梁罨箅&KR2668;銛之類　初學記罨網¶
鮆也□取蝦也(見廣/雅)&KR2668;取蟹也銛取黿鼉也見何承天¶
纂文云銛鐵有距施竹頭以之擲黿鼉　酉陽雜爼晉¶
時錢塘有人作篊年取魚億計號萬匠篊　詞林海錯¶
陸魯望詩到頭江畔尋漁事織作中流萬尺篊篊取魚¶
具也　丹鉛總錄石鼓文其魚維何維鱮及鯉何以槖¶
之維楊及栁槖包也今之漁者多以木楊或箬葉作包¶
<pb:KR3k0061_WYG_048-32a>¶
覆魚入市易曰包有魚是也東坡石鼓歌其魚維魴貫¶
之栁葢以槖為貫也貫魚包魚别是一義不可混而為¶
一　爾雅槮謂之涔註今之作槮者聚積柴木於水中¶
魚得寒入其裏藏𨼆以薄圍捕取之　詞林海錯栫説¶
文云以柴木壅水也江賦栫澱為涔夾衆羅筌皆取魚¶
之具蜀中有魚栫之名　庶物異名疏襄陽耆舊傳曰¶
漢水中鯿魚甚美常禁人捕以槎斷水因謂之槎頭鯿¶
按以槎斷水即陸龜蒙志所謂緯蕭承其流而障之名¶
<pb:KR3k0061_WYG_048-32b>¶
曰蟹斷之類是也　山堂肆考池籞池中編竹籬以養¶
魚者　三才圗㑹艋艘編細竹為簏其口織&KR1130;為葢有¶
鬛從口漸約而至鬛使魚能入而不能出&KR0034;帚形似箕¶
水寒魚多伏用此以漁之¶
　　　諸獵具¶
事物紺珠黐竿粘烏具弋磻射鳥箭　庶物異名疏槎¶
桎檻獸之具蘇則從魏文帝行獵槎桎㧞失鹿　侯鯖¶
錄空喉取狗器也¶
<pb:KR3k0061_WYG_048-33a>¶
　　(附/)匠具¶
　　　斧¶
古今事物類考神農作斤斧　釋名斧甫始也凡將制¶
器始以斧伐木巳乃制之也　事物原始斤者砟木斧¶
也　名物考柯斧柄也周禮云柯長三尺博三寸　物¶
類相感志妊娠人欲男將斧潛安牀下刃著下必生男¶
求驗之法但將斧刃向下於雌雞伏卵時試盡出雄雞¶
也　酉陽雜爼李師古治山亭掘得一物類鐵斧頭時¶
<pb:KR3k0061_WYG_048-33b>¶
李章武遊東平師古示之武驚曰此禁物也可飲血三¶
斗驗之而信¶
　　　鋸¶
物原軒轅作鋸　古史考孟莊子作鋸　説文倉唐鋸¶
也　正字通鋸解器也鐵葉為齟齬其齒一左一右以¶
片解木石也　莊子天下好智而百姓求竭矣於是乎¶
釿鋸顓焉　管子軍中必有一斧一鋸¶
　　　鉋(附鏟/)¶
<pb:KR3k0061_WYG_048-34a>¶
事物紺珠推鉋平木器魯般作　正字通鉋正木器鐵¶
刃狀如鏟銜木匡中不令轉動木匡有孔旁兩小柄以¶
手反復推之木片從孔出用捷於鏟　紺珠鐁平木小¶
鉋¶
鏟　古史考公輸般作鏟　説文鏟平鐵也¶
　　　鑽¶
物原般作鑽　事物紺珠鑽所以穿通者　六書故錐¶
穿器之鋭者似鑽而小¶
<pb:KR3k0061_WYG_048-34b>¶
　　　鑿¶
事物紺珠鑿音作所以穿木軒轅制　古史考孟莊子¶
作鑿　甘泉賦般倕棄其剞劂兮注應邵曰剞曲刀也¶
劂曲鑿也　伊川語錄枘鑿者榫卯也榫卯圓則圓榫¶
卯方則方¶
　　　諸匠具¶
揚雄方言梁益之間裁木為器曰鈲　通俗文規模曰¶
笵以土曰型以金曰鎔以木曰模以竹曰笵　甘泉賦¶
<pb:KR3k0061_WYG_048-35a>¶
王爾投其鉤繩注鈎曲尺也　筆談審方面勢覆量高¶
深逺近算家謂之專術專文象形如繩木所用墨斗也¶
　廣韻商君書赭繩束枉木古之匠人用赭繩即今墨¶
斗是也　爾雅疏椹者斫木所用以藉者之木名也一¶
名榩孫炎云斵木質也詩商頌云方斵是䖍　六書故¶
錯以剛鐵交錯為深理磨厲金石者也　淮南子鼓槖¶
吹埵以銷銅鐵注埵銅槖口鐵筩埵入火中吹火也¶
事物紺珠韝韋囊以吹火即古槖籥今曰皮排　事物¶
<pb:KR3k0061_WYG_048-35b>¶
原始鋏以鐵二股兩頭交錯用以持冶器以鎔鑄金鐵¶
之類即鉗也¶
　　(附/)諸雜具¶
齊東野語用鐵數片長五寸許闊二寸五分如拍板樣¶
磨鏡匠手持作聲使閨閣知之名曰驚閨　事物紺珠¶
驚繡如小鉦而厚手提擊　事物原始鑷鉗也以鐵為¶
之用以㧞鬚髮者今箆頭者手持之作聲名曰喚頭¶
事物紺珠報君知員銅片手提擊¶
<pb:KR3k0061_WYG_048-36a>¶
　¶
　¶
　¶
　¶
　¶
　¶
　¶
　¶
<pb:KR3k0061_WYG_048-36b>¶
　¶
　¶
　¶
　¶
　¶
　¶
　¶
　格致鏡原卷四十八¶
